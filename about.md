---
layout: page
title: Over Frank en deze site
permalink: /about/
---

Digging the Digital is het hobbyproject van mij, Frank Meeuwsen. Na veel omzwervingen op allerlei sites ben ik weer hier beland. Elke paar jaar gooi ik mijn blog om, kies ik wat anders, ga ik het weer eens even _helemaal_ anders doen... 

## Over dit blog

Met deze blog gaat het niet direct om het hippe design of alle funky mogelijkheden die er zijn met blogs deze dagen. Eigenlijk is dit deels een experiment om wat te klooien met een statische site generator en deels om weer wat van me af te schrijven. Verwacht hier vooral veel woorden. Weinig strategisch geschreven posts. Ik heb hier geen contentstrategie, geen vastomlijnde doelen en ik doe hier niet aan allerlei plugins en moeilijke dingen die de site onnodig traag maken. De site is mobiel goed te lezen en lekker _lean and mean_. Het is goed om dat zo te houden. 

Je kunt de complete site en de onderliggende code en framework zelf downloaden en verbeteren via [mijn Github repository](https://github.com/frankmeeuwsen/DTD-Blog).

## Over Frank

Sinds 2 decennia werk ik in de online industrie. Startups, corporate en de bureauwereld, ik heb ze van binnen gezien en meegemaakt. Ik ben een goede sparringpartner bij de inzet van digitale middelen, de bewegingen in online communicatie en de effecten op mens en maatschappij.

Naast dit blog ben ik eveneens auteur van

- [Bloghelden](https://bloghelden.nl), over de geschiedenis van de Nederlandse blogosfeer
- [Lifehacking met Evernote](https://github.com/frankmeeuwsen/Lifehacking-met-Evernote), de Nederlandse gids voor slim gebruik van Evernote.
- [Lifehacking tips](https://support.vanduurenmedia.nl/Downloads/9789089650818/175%20Lifehackingtips%20met%20klikbare%20links.pdf), diverse titels op het gebied van slim en moeiteloos leven en werken

Blog on.