---
layout: post
title: De zwanezang van Evernote
date: 2018-10-07 9:58:46 +2h
excerpt:
published: false
header:
category: webtech
tags: evernote software
---
Sinds 2008 is Evernote een de facto app in mijn arsenaal. Bij elke nieuwe telefoon, elke nieuwe laptop, is deze notitie-app één van de eerste die ik installeer. In de periode 2010 - 2015 ben ik tevens actief geweest als Evernote ambassadeur en Evernote Business Consultant. Ik gaf workshops, hielp bedrijven te starten met Evernote Business, ik had [een blog over de software](https://allesonthouden.nl) en schreef er zelfs een (nu gratis) [ebook](https://github.com/frankmeeuwsen/Lifehacking-met-Evernote) over. 

Terugkijkend op de recente historie van Evernote kun je wel stellen dat bij het vertrek van CEO Phil Libin het begin van het einde is ingezet. De komst van Chris O’Neill in 2015 als CEO vanuit het Google X research project, werd vanaf het begin al met enig meewaren bekeken. Als ik terugkijk op een aantal headlines van de afgelopen jaren, dan wordt het er niet echt beter op:

* Oktober 2015: [The inside story of how $1 billion Evernote went from Silicon Valley darling to deep trouble](https://www.businessinsider.com/evernote-is-in-deep-trouble-2015-10?international=true&r=US&IR=T)
* Januari 2016: [Evernote’s 5% problem offers a cautionary lesson to tech companies](https://venturebeat.com/2016/01/05/evernotes-5-problem-offers-a-cautionary-lesson-to-tech-companies/)
* December 2016: [Evernote Employees Can Read Your Notes, and There's No Way to Opt-Out](https://lifehacker.com/evernote-employees-can-read-your-notes-and-theres-no-w-1790099958)
* September 2018: [Evernote reduces Premium subscription price as source warns of "death spiral"](https://www.techspot.com/amp/news/76298-evernote-reduces-premium-subscription-price-source-warns-death.html)
* September 2018: [Evernote lost its CTO, CFO, CPO and HR head in the last month as it eyes another fundraise](https://techcrunch.com/2018/09/04/evernote-lost-its-cto-cfo-cpo-and-hr-head-in-the-last-month-as-it-eyes-another-fundraise/)
* September 2018: [Evernote lays off 15 percent of staff, reportedly in a ‘death spiral’](https://mobilesyrup.com/2018/09/19/evernote-lay-off-15-percent-staff-death-spiral/)

Evernote was een uniek product. Alsof er magie gaande was, werden je notities opgeslagen, gesynchroniseerd en waren ze op meerdere apparaten beschikbaar. Maar de tijden zijn veranderd. Er zijn inmiddels voldoende alternatieven op de markt die Evernote kunnen vervangen. Afhankelijk van je wensen, je besturingssysteem en of je een conversie wilt doen van je Evernote notities. 

Ik zit zelf nog op de schopstoel. Ik gebruik Evernote al zó lang. Ik pak er nog geregeld naar om oude documenten, administratie of cheatsheets te vinden. Maar het is al lang niet meer mijn dagelijkse werkplek waar ik álles in doe, iets wat ze in 2014 - 2015 nastreefden met de komst van Evernote Business. Toch probeer ik zo nu en dan een alternatief, maar niets blijft echt goed hangen bij me. Vermoedelijk omdat de gewoonte om naar Evernote te gaan té groot is. Drie alternatieven die ik recent heb geprobeerd zijn [Notion](https://www.notion.so/), [Joplin](https://joplin.cozic.net/) en [Standard Notes](https://standardnotes.org/).
Allen hebben ze interessante mogelijkheden, zoals lokale synchronisatie met een eigen server (Standard Notes), een terminal-optie (Joplin) en uitgebreide opmaakmogelijkheden (Notion). Ik heb tot op heden nog geen dringende noodzaak om over te stappen van Evernote, al zijn de berichten weinig hoopgevend dat ze het nog een jaar gaan volhouden als bedrijf. Het belangrijkste is dat ik een backup heb van mijn belangijkste notities zodat ik makkelijk kan overstappen of in elk geval afscheid kan nemen van Evernote. Wanneer dat zal gebeuren, dat weet ik nog niet...

