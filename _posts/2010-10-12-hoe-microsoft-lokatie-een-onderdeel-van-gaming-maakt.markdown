---
author: frankmeeuwsen
comments: true
date: 2010-10-12 11:13:05+00:00
layout: post
slug: hoe-microsoft-lokatie-een-onderdeel-van-gaming-maakt
title: Hoe Microsoft lokatie een onderdeel van gaming maakt
wordpress_id: 1143
tags:
- games
- microsoft
- mobile
- pervasive games
---

![](../images/uploadimages/screenshot.12-300x300.jpg)Ik krijg vandaag van een van mijn studenten (ik doceer bij de opleiding [Communicatie & Media Design](http://www.bachelors.hu.nl/Alle bacheloropleidingen/Communication Media Design.aspx)) een fraai voorbeeld hoe mobile en location based onderdeel uit kunnen maken van een nieuw spel op de Xbox console. Microsoft komt binnenkort met het spel Fable III en in aanloop daarvan zijn ze een _pervasive game_ [Fable Kingmaker](http://www.fable3kingmaker.com/Default.aspx) gestart waarbij je credits kunt verdienen in het echte leven om deze te gebruiken in het spel.
<!-- more -->

Je download de [Kingmaker](http://www.fable3kingmaker.com/Default.aspx) applicatie en je vormt een team. Teams kunnen middels het ouderwetse landje-pik delen van een stad of gebied veroveren. Diverse Europese landen zijn verdeeld in gebieden en je kunt deel uitmaken van het rode of blauwe team. Spelers kunnen elke dag tien virtuele vlaggen plaatsen op plekken die ze bezoeken. Microsoft berekent dan hoeveel vlaggen er die dag in een bepaalde wijk zijn geplaatst. Het team dat de meeste vlaggen heeft geplaatst, neemt die dag bezit van de zone. Zowel het plaatsen van vlaggen als het veroveren van wijken levert punten op, waarbij bonuspunten zijn te verdienen als een speler een vlag ver van zijn gebruikelijke locatie weet te plaatsen.

Het spel is gekoppeld aan Facebook en Twitter. Het planten van vlaggen en veroveren van wijken wordt door de app van Kingmaker automatisch aan de sociale netwerken doorgegeven. Plattegronden van de diverse wijken zijn via het internet te raadplegen, zowel op de pc als via de telefoon. Kingmaker maakt daarbij gebruik van de kaarten in Microsofts Bing, al krijgen die voor de game een ouderwets tintje. Op de plattegrond van een Burrough zijn ook power-ups te zien, die spelers kunnen bemachtigen.

In onderstaande video zie je een en ander nog verder uitgelegd. Ik vind het een fraai voorbeeld hoe je als game industry gebruik maakt van mobiele technologie, hoe het als marketingkanaal ingezet kan worden om je product te introduceren Ã¨n hoe je voor de speler meerwaarde creeërt  door in het offline game elementen te stoppen die je in het Xbox spel verder kunnen helpen. Fraai!



(Bron: [Tweakers](http://tweakers.net/nieuws/69994/telefoon-game-kingmaker-ondersteunt-lancering-fable-iii.html))
