---
author: frankmeeuwsen
comments: true
date: 2009-01-01 09:00:12+00:00
layout: post
slug: hello-world
title: Hello world!
wordpress_id: 1
category: random
tags: incredibleadventure
---

Er was eens...

Elk avontuur begint toch zo? Elke reis begint met die eerste stap. Mijn nieuwe avontuur heb ik heel gedurfd ook maar genoemd: The Incredible Adventure starts here...(and you're in it). Waarom?

Waarom niet?

Ik leef in een online wereld die, als ik wil, elke dag een avontuur kan zijn. Met mijn eigen bedrijf begin ik ook een nieuw avontuur. Maar des te belangrijker, ik wil dat mijn (toekomstige) klanten mee gaan op dat avontuur. Niet dat er risico's worden genomen. Een avontuur hoeft niet vol met risico's te zitten. Een avontuur betekent voor mij dat we ergens heen gaan, maar nog niet precies weten hoe, via welke route, met welke middelen en hoe lang het gaat duren. Maar vooral, een avontuur heeft een verhaal in zich. Momenten die je verder wilt vertellen. Momenten die je samen beleeft, die je samen versterkt.

Dat zijn de gevoelens en de gedachten die ik los wil maken bij anderen. Door samen op avontuur te gaan, samen te gaan kijken hoe we iets gaan oplossen, daar worden we ook samen beter en sterker van. Daar kunnen mooie dingen uit komen.

Dus waarom die naam? Waarom niet? Vertel het me maar...
