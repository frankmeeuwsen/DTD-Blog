---
author: frankmeeuwsen
comments: true
date: 2010-06-16 12:53:56+00:00
layout: post
slug: het-bevreemdende-effect-van-transparantie-in-lijstjes
title: Het Bevreemdende Effect van transparantie in lijstjes
wordpress_id: 902
tags:
- lijstjes
- transparantie
- twitter
---

Lijstjes zijn belangrijk. Zoals Erwin Blom vanochtend [behoorlijk onverwacht meemaakte](http://www.erwinblom.nl/blog/2010/6/15/lijstjes-lijstjes-lijstjes-maak-ze-samen.html) toen hij een stuk schreef over de applicatie [Twtpick.in](http://twtpick.in/). Om zijn blogpost kracht bij te zetten maakte hij een lijst met de titel "[NL Bloggers. Media, marketing & tech](http://twtpick.in/4m)" om als voorbeeld te dienen voor de functionaliteiten van Twtpick.in. Zoals het kunnen stemmen op mensen in de lijst en zelf toevoegen van nieuwe mensen. Direct vloog de Nederlandse techmarketing-twitterosphere (ken je niche!) op de lijst want hij was niet compleet, de verdeling was niet eerlijk, er waren geen groepsblogs meegenomen en waarom alleen marketing en tech? Terwijl het niets meer was dan een voorbeeld wat er met de applicatie kan en zonder er een groots waardeoordeel aan te verbinden. Maar de hashtag [#dutchblommies](http://twitter.com/#search?q=%23dutchblommies) was al gebeuren en ineens "_is_" die lijst iets. Heeft het betekenis en duiding.
<!-- more -->
Gedurende de dag heb ik eens gekeken wat er gebeurt op de lijst en je ziet wat interessante bewegingen. Zo begrijp ik van Erwin dat er constant nieuwe namen aan toegevoegd willen worden waardoor hij er ineens [een taak bij heeft](http://twitter.com/erwblo/status/16298927229) als lijst-coÃ¶rdinator. Maar er zit een functionaliteit in de applicatie die ik zelden ergens anders heb gezien. Je kunt zien wie wie naar beneden stemt. Twtpick.in maakt het mogelijk om door middel van duimen omhoog of omlaag iemand naar boven of naar beneden te stemmen. Het verschil in de plus- en minstemmen bepaalt je positie. Nu is dat niet zo vernieuwend. Maar als je op een naam in de lijst klikt, krijg je te zien wie er op je heeft gestemd en of de stem positief of negatief was. Dat kan omdat je moet inloggen via je Twitter-account om een stem uit te brengen. Dit brengt ineens een vreemde situatie met zich mee in termen van transparantie. Want het is natuurlijk uiterst transparant om dit te laten zien. Maar tegelijkertijd ben je ineens een stuk minder anoniem in je stemgedrag. Ik kan zien welke professionals [elkaar naar beneden](http://twitter.com/dutchproblogger/status/16291440139) stemmen, als ware het of er onderhuidse vetes worden uitgevochten zoals we dat van Sinterklaasgedichtjes kennen. Meer opvallend is dat je in eerste instantie niet weet dat je stem op deze manier openbaar wordt gemaakt. Maar is het nodig om dat expliciet te maken? Of is dit een voorbode van de grote mate van transparantie die zo broodnodig schijnt te zijn in social media en wordt het allemaal nog transparanter? Wat voor effecten zal dat hebben? Ga je nog tegenstemmen of ga je NIET meer stemmen?

En voel je vrij om mij naar boven of naar beneden te stemmen. Ik zal je er niet op afrekenen...


