---
author: frankmeeuwsen
comments: true
date: 2010-03-11 13:15:06+00:00
layout: post
slug: wie-is-beter-dan-google
title: Wie is beter dan Google?
wordpress_id: 660
tags:
- appstore
- data
- google
- marketplace
- obesitas
---

[![](../images/uploadimages/googleevil1-300x292.png)](../images/uploadimages/googleevil1.png)Na een dikke week gebruik maken van diverse mailprogramma's anders dan Gmail kom ik toch wat op mijn schreden terug wat betreft het gebruikersgemak van de Google applicaties. Twee weken terug [schreef ik](/kunnen-we-zonder-google/) dat ik minder gebruik zou gaan maken van onder andere Gmail. Dat heb ik geweten. Ik heb een aantal grote mailprogramma's gebruikt om de mail van zowel Incredible Adventure, Lifehacking, Bloghelden en Gmail op n plek binnen te krijgen. Wat een narigheid! Bij Gmail is het heel makkelijk om je berichten van andere accounts te ontvangen, maar het versturen van mail vanaf andere accounts vind ik wat minder. Dat geeft altijd mijn Gmail-account ook prijs en dat wil ik niet altijd. Vandaar dat ik dus een mailoplossing zoek waar ik in n pakket mail kan ontvangen en versturen vanaf specifieke mailaccounts. Een soort Tweetdeck voor je mail zeg maar. Ik heb de afgelopen week getest met Outlook 2007, Thunderbird en Postbox. Zo min mogelijk met plugins en add-ons, aangezien dat de stabiliteit ook niet altijd bevorderd. Uiteraard heb ik ook mijn iPhone waar ik mail wil ontvangen en versturen. Wat ik in een mailpogramma zoek is het volgende...

<!-- more -->

De mogelijkheid om een _**Universal Inbox**_ te hebben waar al mijn mail in binnenkomt. Thunderbird heeft dat in zekere mate maar het is verre van perfect. Je klikt je een ongeluk door de verschillende views (smart views, favorite folders, all folders, unread folders etc) om te krijgen wat je zoekt

Ik maak gebruik van _**IMAP**_, dat wordt door alle programma's goed ondersteund. Maar op het domein Incredibleadventure.nl blijf ik in Outlook problemen houden met mail versturen (error 533 - that domain isn't in my list of allowed rcpthosts). Ik heb al tips [gezocht en gekregen](http://support.netfirms.com/idx.php/0/672/article/What-does-a-Reason-553-sorry-that-domain-isnt-in-my-list-of-allowed-rcpthosts-571-error-mean-when-an-email-message-bounces-back-to-the-sender.html) maar die hebben tot op heden niet geholpen. Geen idee of dit probleem nu op domein of mailserver-niveau ligt. Bij Gmail had ik die problemen in elk geval nooit.

_**Zoeken.**_ Ik heb enorm veel mail en ik gebruik het vooral als archief. Ik wil dus makkelijk door al mijn mail kunnen zoeken. Outlook is hier redelijk goed in, de andere twee programma's zijn te traag en niet volledig is mijn ervaring

_**Mobiel. **_Dat is nog de grootste ergernis. De mailapp van de iPhone is een verschrikking als je meerdere mailadressen wilt ophalen en lezen. Te veel klikken, te veel gedoe. Dat moet toch anders kunnen?

_**Stabiliteit. **_OK, ik sta bekend om tot de grens te gaan wat betreft computers. Binnen de kortste tijd krijg ik ze gecrasht of traag door allerlei andere applicaties en testjes die ik doe (onder andere voor Lifehacking). Een standalone mailapplicatie is dan niet altijd ideaal. Zeker Outlook is enorm langzaam in het opstarten en wil te vaak zo'n 30 seconden vastlopen op een klik naar een andere folder of een mail. Online applicaties kennen dit probleem veel minder en Google heeft met Google Gears ook een sterke offline troef.

_**Sneltoetsen. **_Muis en trackpad vind ik onhandig, ik werk in mail het liefst zoveel mogelijk met het toetsenbord. Postbox en Thunderbird hebben dat redelijk in orde, maar Outlook is een drama. Met wat extra handigheidjes is het wel weer op te lossen, maar toch...

Zucht...wat nu te doen?Ik blijf er bij dat ik niet compleet gelukkig ben met de manier waarop Google bepaalde beslissingen neemt namens de gebruiker en de [data obesitas](http://www.nrcnext.nl/blog/2010/03/09/googlen-in-ruil-voor-je-gegevens-is-geen-slechte-deal/) neemt ook grote vormen aan bij ze. Maar ze bieden wel een goede service!

Ik liep ook al te denken aan de inzet van Google Apps voor het domein Incredibleadventure.nl. Nu ze ook een eigen [Marketplace](http://www.google.com/enterprise/marketplace/home) zijn gestart wordt het wel weer interessanter. In deze appstore kun je extra toepassingen van andere bedrijven koppelen aan je eigen Google Apps. Dus toch maar een proefaccount aangemaakt en eens zien hoe dit me gaat bevallen. De grootste vraag voor mij blijft wel: _How evil is Google becoming_ en is dit dus wel de beste keuze? Reacties zijn welkom! Zie in onderstaande video een voorbeeld van de Google Apps Marketplace





Maar kijk ook eens naar onderstaande video om een overview te krijgen wat Google bijhoudt van ons en wat ze er mee doet...









