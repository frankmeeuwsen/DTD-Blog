---
author: frankmeeuwsen
comments: true
date: 2010-01-29 10:31:26+00:00
layout: post
slug: vrijdag-vragen-vuur-4
title: 'Vrijdag Vragen Vuur #4'
wordpress_id: 478
tags:
- inspiratie
- speeches
- video
- VrijdagVragenVuur
---

Het is weer vrijdag en dat betekent een nieuwe editie van het [Vrijdag Vragen Vuur](../tag/vrijdagvragenvuur/?phpMyAdmin=e7c4ed92b25t4017d32d). Elke week stel ik een vraag aan een deel van mijn netwerk. De vraag is altijd wel gelinkt aan de branche of het werk waar we in zitten, het gaat hier dus niet om je favoriete kleur of voetbalclub. De antwoorden krijg ik gedurende de week binnen en die komen op vrijdag hier te staan.

De vraag die deze week rondging: _**Wat is de mooiste speech of presentatie die je persoonlijk heeft geraakt en misschien heeft gevormd/veranderd?**__** **_

Ik heb aan iedereen gevraagd om er een embeddable video bij te leveren. Sommige video's duren wat lang dus misschien is dit een mooie manier om het weekend door te komen. Veel kijkplezier!

<!-- more -->** **

Natuurlijk begin ik met mijn eigen keuze. Nadat ik de onderstaande video's binnen kreeg werd het voor mij wel wat moeilijker. Want een aantal van onderstaande video's stonden ook op mijn shortlist. Maar n video ontbrak nog en dat is de video die ik jullie wil laten zien. Ik heb hem zelf opgenomen tijdens Les Blogs in 2005. [Ben Hammersley](http://benhammersley.com/) die na twee lange dagen het verhaal vertelt "Eight ideas that will really revolutionize the 21st century" en daarmee een onuitwisbare indruk achterliet voor veel aanwezigen. Zijn verhaal was zo krachtig en vooruitziend, dat het nog steeds relevant is. Helaas heb ik alleen een Flash videobestand van de complete presentatie die ik niet bij Vimeo kan uploaden. Dus het delen van onderstaande video is nog even onder voorbehoud. Dat gaat nog komen!


[flashvideo file=/wp-content/uploads/BenHammersley.flv /]


**Alex Vermeule ([Het Nieuwe Werken blog](http://hetnieuwewerkenblog.nl/) - [Twitter](http://twitter.com/alexve))**

Bill Stone, Journey to the center of the earth. Een man met een enorme ambitie, geweldig! Echt enorm inspirerend :-D



**Marco Derksen ([Upstream](http://www.upstream.nl/) - [Twitter](http://www.twitter.com/marketingfacts))**

Paul de Blot: Spiritueel leiderschap. Een man van 84 jaar en in de bloei van zijn leven, stelde in zijn lezing tijdens MKB Krachtencentrale dat een onderneming altijd bestaat uit twee componenten: doen en zijn, ofwel realisme en inspiratie. Realisme betekent voor de gepassioneerde De Blot kijken naar de werkelijkheid en je planning aanpassen aan veranderingen in de werkelijkheid. Elke planning mislukt als je deze niet aanpast aan de realiteit, zo stelde de hoogleraar.



**Joeke-Remkus de Vries ([Balanced Mind](http://www.balancedmind.nl) - [Twitter](http://www.twitter.com/defries))**

Tijdens mijn jaar als Exchange Student, 20 jaar geleden, in de Verenigde Staten kwam ik Tony Robbins voor het eerst tegen. Een paar cassettebandjes die mij op zeventienjarige leeftijd inzicht gaven in de dynamiek achter motivatie, het waarom en in het algemeen het nieuwsgierig zijn. Pas toen ik mijzelf ging verdiepen in dingen als NLP en Hypnose werd het mij helder hoeveel invloed die eerste cassettebandjes op mijn denken hebben gehad.  Ik heb geen idee wat er precies op die bandjes te vinden was, maar toen ik ruim drie jaar terug een video van Tony Robbins tegenkwam die hij bij TED gaf was die klik er weer.



**Marjolijn Kamphuis ([Dutch Cowgirls](http://www.dutchcowgirls.nl) - [Twitter](http://www.twitter.com/marjolijn))**

De leukste presentaties zijn die van mensen die zichtbaar lol hebben in wat ze doen. Het zijn de lichtpuntjes tijdens de vaak overvolle programma's van Picnic, eDay, Next en Le Webs. Meestal zijn het zelfstandig ondernemers. Ze voeren je mee in een verhaal waar ze voor de volle 100% in geloven, en gaandeweg raak je net zo enthousiast als zij. Vol plannen om ook iets moois te gaan maken en net zo gelukkig te worden. Wie @GaryVee ooit heeft zien spreken, en in het bijzonder [tijdens eDay 2009](http://www.dutchcowgirls.nl/events/2691) weet wat ik bedoel. Een echt goeie presentatie heeft maar n boodschap die beklijft. Volgens Gary is dat elke dag doen waar je passie ligt, gelukkig zijn en er voor 200% voor gaan. Dat inspireert.

Toch is dat niet de beste presentatie die ik ooit zag, wat me de afgelopen tijd namelijk misschien nog wel het meest is bijgebleven is de ontzettend sympatieke[ speech van Foursquare Founder Dennis Crowly](http://www.dutchcowgirls.nl/events/2963) tijdens Momo afgelopen najaar. 'Does anyone here know Foursquare?' begint hij heel bescheiden, voor een zaal vol Twitteraars en trendliefhebbers. Het verhaal achter Foursquare is briljant. Van citygames via mobiele trends tot real life relevantie en competitiedrang. En dan besef je je als kijker ineens wat voor een zee aan mogelijkheden er nog aan onze voeten ligt op gebied van internet, mobiel, games, marketing, efficiency, experiences en gewoon lol maken. En wie dat dan ook nog op zo meeslepende en humoristische wijze voor het voetlicht kan brengen, verdient een Grote Inspiratieprijs.



**Martijn Aslander ([Lifehacking](http://www.Lifehacking.nl) - [Twitter](http://www.twitter.com/resourcerer))**

Mijn mooiste? Stay Hungry, Stay Foolish van Steve Jobs....Mooi hoe hij laat zien dat je als drop-out prima terecht kunt komen, mits je hongerig en naief kunt blijven...En je zelf bewust blijft van je sterfelijkheid, zodat je elke dag opnieuw probeert het verschil te maken.



**Stephan Verveen ([Community of Talents](http://communityoftalents.nl/wiki/Hoofdpagina) - [Twitter](http://www.twitter.com/opendictator))**

Free Culture, Lawrence Lessig. [Creativity always builds upon the past](http://randomfoo.net/oscon/2002/lessig/free.html). Kippevel toen ik de podcast versie hiervan meerdere malen luisterde toen ik een half jaar in Mauritius woonde.



**Peter Vonk ([Vonk Competentie Expertise](http://www.vonkcompetentieexpertise.nl) - [Twitter](http://twitter.com/Peter_Vonk))**

De beste speech die ik in jaren heb gehoord is die van Guy Kawasaki. Ik werd erop attent gemaakt door de blog van Ad van der Hulst. Waarom hij me raakt is omdat hij op een geweldige manier duidelijk maakt dat winstgeorienteerd heeft plaatsgemaakt voor waardegeorienteerd. Wij (VCE) hebben onze visie en missie herschreven na het horen van deze speech. Er zijn slechts 2 zaken waar we onze energie op richten: 1. Voeg waarde toe; 2 wees onderscheidend.







**Bas van de Haterd ([Rectec](http://www.rectec.nl) - [Twitter](http://www.twitter.com/basvdhaterd))**

De speech(es) die het meeste invloed op mijn carriÃ¨re gehad hebben is denk ik die van Frank Jansen op een Emerce lezing in de Rode Hoed. Daardoor ben ik gaan bloggen, wat me heeft gebracht waar ik nu ben. Zie [http://vandehaterd.nl/blog/2009-12-31/mijn-eerste-decennium-als-werknemer/](http://vandehaterd.nl/blog/2009-12-31/mijn-eerste-decennium-als-werknemer/) voor uitleg daarover

De meest indrukwekkende speach of lezing... misschien liever een quote van mijn oud Marketing docent Pim Fernig over lezingen (na een lezing), die zei: 'een goede lezing heb je n of twee dingen waarvan je zegt: goh, zo had ik daar nog niet naar gekeken. Als er niets van dat in zit was het een slecht verhaal, zaten er meer dingen in heb je je vakgebied niet goed bijgehouden.

**Mark de Kock ([Match2Knowledge](http://www.match2knowledge.nl) - [Twitter](http://www.twitter.com/markies))**

Er zijn heeel veel mensen/presentaties die me hebben geinspireerd en wellicht ook wel gevormd.
Maar.. als ik de vraag lees en langs de verschillende opties ga bedenk ik me dat er maar 1 persoon is die bovenaan staat.
Niet perse om de inhoud van zijn presentaties(ook dat) maar met name de vorm/timing/marketing machine en enorme impact die het charisma van de man heeft. Ik bedoel daarmee Steve Jobs.

Jarenlang kwam de man maar een paar keer per jaar op het podium. Tot in de puntjes voorbereid volgde een presentatie waarvoor mensen uren, soms dagen in rijen stonden te wachten om er bij te kunnen zijn. Er zijn hele boeken geschreven over de stijl, intonatie, timing van de presenttie evenals over de vormgeving van de slides.

Direct na de presentaties zijn wereldwijd de sites aangepast met alle nieuwe producten.
Het heeft mij de bedrijfs/marketingwaarde laten zien van een goede voorbereiding(incl "lekken" van info) voor de presentatie, verzorging van details en opvolging met de juiste marketing machine.





Wat zijn jouw meest inspirerende presentaties of speeches? Laat de links achter in de reacties, wie weet kunnen we er een mooie collectie van maken!



