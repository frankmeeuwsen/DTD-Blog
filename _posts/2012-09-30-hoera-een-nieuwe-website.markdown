---
author: frankmeeuwsen
comments: true
date: 2012-09-30 20:59:42+00:00
excerpt: Het heeft wat voeten in aarde gehad maar eindelijk is mijn nieuwe site een
  feit (ik oefen alvast voor december…) Voor het eerst heb ik een website die niet
  primair een blog is, maar meer laat zien over mijn werk en mijn diensten. Natuurlijk
  blijft het weblog bestaan, maar ik vind het belangrijk om te laten zien dat er meer
  is dan alleen dit blog. Daarom deze nieuwe website.
layout: post
slug: hoera-een-nieuwe-website
title: Hoera! Een nieuwe website
wordpress_id: 2333
tags:
- mededeling van de directie
- memo
---

[![](../images/uploadimages/slide_huisstijl1-150x150.jpg)](../images/uploadimages/slide_huisstijl1.jpg)Het heeft wat voeten in aarde gehad maar eindelijk is mijn nieuwe site een feit (ik oefen alvast voor december...) Voor het eerst heb ik een website die niet primair een blog is, maar meer laat zien over mijn werk en mijn diensten. Natuurlijk blijft het weblog bestaan, maar ik vind het belangrijk om te laten zien dat er meer is dan alleen dit blog. Daarom deze nieuwe website.

Gebaseerd op mijn visuele identiteit, ontwikkeld door Bianca Spierenburg van [Studio Polkadot](http://studiopolkadot.nl). De site is gebaseerd op een bestaand Wordpress thema en her en der wat getweaked en getuned. Want ja, ik wil het natuurlijk altijd nét iets anders dan de rest.

Je kunt nu onder meer in [mijn portfolio](http://incredibleadventure.nl/portfolio-items/) rondbladeren en meer lezen over [de diensten](http://incredibleadventure.nl/diensten/) die ik aanbiedt. Natuurlijk is de boel nog niet af. Ik wil op deze site nog twee onderdelen integreren: Mijn gepubliceerde boeken (Bloghelden, Lifehackingtips en binnenkort Lifehacking met Evernote) en de inspiratieblog [Inspiration Overload](http://inspirationoverload.nl). Deze heb ik laten verslonzen de afgelopen maanden wat ik toch erg zonde vind. Ik wil deze inspiratieblog hier in de site een meer permanente plaats geven in plaats van het simpel doorplaatsen van een RSS-feed. Hoe ik dat ga doen, dat weet ik nog niet.

Wat vinden jullie van het nieuwe digitale honk?
