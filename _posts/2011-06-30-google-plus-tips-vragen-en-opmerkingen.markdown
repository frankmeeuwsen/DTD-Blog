---
author: frankmeeuwsen
comments: true
date: 2011-06-30 22:31:56+00:00
layout: post
slug: google-plus-tips-vragen-en-opmerkingen
title: Google+ Tips, vragen en opmerkingen
wordpress_id: 1580
tags:
- google
- Google plus
- tips
---

Na Google Wave en Google Buzz maakt de zoekgigant zich klaar om opnieuw het sociale web te bestormen. Deze keer met [Google+](http://google.com/+). Er is al erg veel over geschreven en getwitterd de afgelopen paar dagen. Eigenlijk is het zoals xkcd uitleggen in onderstaande cartoon


![](../images/uploadimages/xkcd-300x161.png)


Juist, Facebook met een Google logo. Maar toch is er meer. Er zitten echt wel wat slimmigheden in de Circles die je kunt aanmaken en de koppeling met je Google diensten en Android zijn netjes. Toch heb ik nog wat bedenkingen en vragen bij Google +. Even de zaken op een rij zetten...

<!-- more -->

**Beperkte toegang**

De toegang tot Google+ is beperkt. Als in: Je kunt je niet zomaar even inschrijven en binnenlopen. Sterker nog, al word je uitgenodigd door vrienden om binnen te komen, dan moet je nog maar geluk hebben dat je binnen mag. De toestroom van nieuwe leden lijkt zo enorm te zijn, dat ze de nieuwe aanmeldingen [tijdelijk hebben stop gezet](http://thenextweb.com/google/2011/06/30/as-quickly-as-they-opened-up-google-closes-invites-again/). Google+ is live en publiekelijk in beta. Een knappe move van Google. Ze doen dat met vrijwel alle diensten, maar zowel Wave als Buzz waren in beta al geen schoonheden. Dat lijkt met Plus toch wel anders te zijn. Alhoewel...

**Geen Google Apps accounts**

![](../images/uploadimages/googleprofiel.png)

Dit begrijp ik echt niet. Ik maak gebruik van Google Apps for Business en ik ben er erg tevreden over. Zowel op mijn laptop als op mijn Android telefoon en Galaxy Tab gebruik ik de apps veelvuldig. Maar nu blijkt dat ik er op Plus geen gebruik van kan maken omdat ik geen Google Profiel heb. Dat kan kloppen, want laat dat nu n van de weinige onderdelen zijn van het Google Universum die nÃ­et in een Google Apps for Business account zitten.

Ik vind het vreemd, want je zou kunnen beredeneren dat juist inzetten op zakelijke accounts (meerdere gebruikers, vaak wat meer heavy-users) de beta test kan versnellen. Juist door Google Plus via Apps al binnen de bedrijfsmuren brengen kan interessante businesscases met zich meebrengen die het midden houden tussen Yammer, Linkedin en Facebook.

Aan de andere kant zitten er in Google+ wel een paar erg slimme vondsten.



	
  * De Share-knop in de Google balk bij je account is briljant. Zowel in mail als in Docs en Reader kun je direct updates lezen en zelf schrijven. Aangezien email nog steeds erg vaak openstaat bij veel mensen is die keuze echt goed te noemen. Snel een update schrijven, even wat beantwoorden. Het voelt op deze wijze natuurlijker dan Buzz of Wave waren.

	
  * Sneltoetsen. Ik ben een sucker voor sneltoetsen. En in Plus werken de j en k toets prima als navigatie door de updatestream. Ze werken eveneens in Gmail en Reader, dus erg logisch dat ze in Plus ook werken.


![](../images/uploadimages/share.png)

Nog wat tips die op Plus vond bij andere gebruikers



	
  * Als  je een post deelt met een kleine groep vrienden, dan kun je voorkomen dat het bericht door hen breder wordt gedeeld. Je kunt per post kiezen voor de optie "Disable reshare". Ik zeg: slim.

	
  * Je kunt wat basis opmaak gebruiken in je posts:  (*)bold(*), (_)italics(_) en (-)strike-through(-) lijken te werken

	
  * Private messages zijn mogelijk door een normale post met n iemand te delen. Juist, een soort van email zonder het gebruik van email.

	
  * Het gebruik van +<name> of @<name> zorgt ervoor dat je direct een post met iemand deelt. A la Twitter dus.

	
  * Je kunt zelf nakijken wie een post ziet. Naast de tijdsaanduiding van een post staat een melding hoe de post is gedeeld: Openbaar (publiek dus) of Beperkt. Door op de link te klikken zie je met wie de post is gedeeld. Nice.


![](../images/uploadimages/beperking.png)



Mijn eerste indruk is dat Google+ ondanks de tekortkomingen (PS: Waarom kan ik Reader nog niet integreren?) zeker iets interessants in handen hebben. De grote vraag is, heeft het productteam genoeg vrijheid om wel eens lang te wachten voor het doorbreekt? Of moet bv voor het einde van 2011 al een onmogelijke target worden gehaald om Facebook bij te benen? Laatstgenoemde heeft de afgelopen jaren redelijk rustig door kunnen groeien tijdens de opkomst van sociale netwerken in het dagelijkse leven. Plus wordt op een rijdende trein gegooid en moet nu zien bij te benen en voorbij te schieten. Ik ben benieuwd welke vrijheid en ademruimte het team krijgt. Ik hoop meer dan het Wave en Buzz team. Er is inmiddels [een extensie om je Facebook vrienden naar Google+ te exporteren](http://thenextweb.com/google/2011/06/30/how-to-bring-your-facebook-friends-over-to-google/).

Heb je nog iets interessants gevonden op Plus? Laat het me weten in de comments!

En nu is het wachten tot de bekende supermarktketen met een leuke  inhaak campagne komt...
