---
author: frankmeeuwsen
comments: true
date: 2009-08-05 11:44:26+00:00
layout: post
slug: wat-een-najaar
title: Wat een najaar!
wordpress_id: 217
tags:
- mededeling van de directie
- start
---

[![Don't unplug the internet](../images/uploadimages/243706129_7d063b73a7-150x150.jpg)](../images/uploadimages/243706129_7d063b73a7.jpg)Ik denk dat ik geen groot geheim verklap als ik zeg dat het tijdens deze vakantieperiode extreem rustig is. Ik hoor van meer ZP'ers dat het een kalme periode is en dat ze die rustig uitzitten, op vakantie gaan of juist een paar mooie klussen extra aandacht kunnen geven. Voor mij is het niet anders op dit moment. Zeker als startende freelancer is het even wennen om zo'n periode te hebben, maar ergens is het ook wel lekker. Ik weet in elk geval dat er in het najaar een paar mooie projecten op stapel staan. Ik kan nog niet over alles evenveel vertellen maar een kleine opsomming, zodat jullie ook weten waar ik me zoal mee bezig hou.

<!-- more -->
Met sommige projecten ben ik al bezig en lopen door de komende tijd, anderen starten zeer binnenkort.



	
  * Voor een opleidingsinstituut heb ik een concept bedacht om hun trainingen meer onder de aandacht te krijgen en meer op te vallen tussen de competitie.

	
  * Voor een software startup ga ik zeer binnenkort een aantal gebruikerstests doen onder bloggers en lezers.

	
  * Ik ben gevraagd om gespreksleider te zijn op [Emerce Eday](http://www.emerceeday.nl/eday/programma) over het onderwerp "werkt advertising wel of niet in social media?"

	
  * In het najaar ga ik samen met [Indira Reynaert](http://www.linkedin.com/in/indirareynaert) een cursus Crossmedia Marketing en Concepting geven

	
  * Ik help Ad van der Hulst van [Adjustintime](http://adjustintime.nl/) met zijn online strategie, de opstart van zijn blog en geef hier en daar wijze raad over social media

	
  * En natuurlijk ga ik hard aan de slag met de [Bloghelden, het boek over 10 jaar webloggen](../2009/08/bloghelden/?phpMyAdmin=e7c4ed92b25t4017d32d). De reacties op de aankondiging waren overweldigend en heel verrassend. Voor mij een enorme stimulans om het boek te maken!


Genoeg te doen dit najaar, maar wil je toch eens verder kennismaken of praten over een mooi en leuk project, neem dan gerust [contact](/contact?phpMyAdmin=e7c4ed92b25t4017d32d) met me op!

(Foto: [Laughing Squid](http://www.flickr.com/photos/laughingsquid/243706129/)/ [CC BY-NC-ND 2.0](http://creativecommons.org/licenses/by-nc-nd/2.0/))

PS: Wat vinden jullie van dat Apture-linkje bij Indira? Ik vind het [een geweldige plugin](http://www.apture.com)!
