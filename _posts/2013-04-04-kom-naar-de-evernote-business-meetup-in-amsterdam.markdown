---
author: frankmeeuwsen
comments: true
date: 2013-04-04 20:30:34+00:00
layout: post
slug: kom-naar-de-evernote-business-meetup-in-amsterdam
title: Kom naar de Evernote Business Meetup in Amsterdam
wordpress_id: 3225
---

![evernote logo](../images/uploadimages/evernote_logo_center_4c-lrg.png)Op 26 april vind in Amsterdam de eerste [Evernote Business Meetup](http://evernoteamsterdam.eventbrite.com/) plaats. Van 18.30 tot 21.00 uur kun je terecht in The Hub aan de Westerstraat voor een leuk event over Evernote Business. Ik zal daar in plusminus 20 minuten wat vertellen over mijn gebruik van Evernote Business en je krijgt een demo van de mogelijkheden in het zakelijke pakket van dit digitale brein. Verder is John McGeachie aanwezig, hij is de VP Evernote Business en kan je alle ins en outs vertellen hoe je dit kunt inzetten in je bedrijf.

Bij de aanmeldpagina staat een korte aankondiging over mijn persoontje die wel opvallend is. Ik mocht er tot vandaag nog niets over zeggen, maar ja, nu ze het zelf online zetten... Ik ben dus officieel de _**eerste Nederlandse Small Business Ambassador voor Evernote**_. Sinds jaar en dag werkt Evernote met _ambassadors_, een groep superenthousiaste Evernote gebruikers die vrijwillig tijd en energie steken in het evangeliseren van de mogelijkheden in Evernote. Dit ambassadeurschap is al een tijdje actief in de USA, sinds een paar maanden eveneens in Zuid Amerika, Azie en een paar Europese landen. En nu komt Nederland daar eveneens bij! Leuk! Ik sta nog niet op [de officiële ambassadeurspagina](http://evernote.com/intl/nl/community/), maar dat zal snel komen. Check in de tussentijd eens wat andere ambassadeurs met hun blogs en social media accounts. Wellicht haal je er al wat interessante tips uit.

Zoals je al kunt raden aan de titel van mijn ambassadeurschap zal ik me voornamelijk focussen op communicatie met de klein zakelijke markt. Ik denk dat daar een wereld is te winnen met de inzet van slimme digitale instrumenten, meer dan alleen Evernote. In samenwerking met het europese Evernote team zal ik een aantal blogs en worksheets samenstellen met tips en tricks, speciaal voor deze groep.

Ik vind het erg leuk om deze titel te mogen dragen, zie enorm uit naar de samenwerking met andere ambassadeurs wereldwijd om tips en inzichten te delen en laten we eerlijk zijn, voor mijn eigen PR is het natuurlijk óók niet slecht!

Dus kom op 26 april naar Amsterdam voor de Evernote Business Meetup om verder te praten over de mogelijkheden! [Inschrijven kan via Eventbrite](http://evernoteamsterdam.eventbrite.com/), maar wacht niet te lang want vol = vol!
