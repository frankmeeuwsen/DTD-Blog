---
author: frankmeeuwsen
comments: true
date: 2013-03-20 20:14:10+00:00
layout: post
slug: terug-naar-school
title: Terug naar school
wordpress_id: 3162
tags:
- Online course
- school
- udemy
---

![Udemy Adobe Illustrator](../images/uploadimages/Schermafbeelding-2013-03-20-om-21.07.45.png)Ik ben een paar maanden geleden vol goede moed begonnen met een online cursus. Om die ervaring te hebben en het te kunnen vergelijken met het traditionele lesgeven. Klassikaal, op gezette tijden, vast curriculum. Bij Udemy begon ik met korting een [cursus Adobe Illustrator](https://www.udemy.com/adobe-illustrator-cs5/). Een typisch programma wat ik al langer meer wil doorgronden en begrijpen. Het kan geen kwaad om een hobby te hebben, zoals ik vroeger veel tekende. Een mooi moment om daar naar terug te grijpen en Illustrator als katalysator te gebruiken om die hobby weer leven in te blazen.

De eerste twee dagen ging het prima. De introductiecursus loopt door de verschillende elementen van het programma en leert in je eigen tempo de ins en outs. Ik merkte dat ik in een avond snel een tiental lessen zat te volgen, vooral door de slimme autonavigatie die je direct doorstuurt naar de volgende les.

Maar na die paar dagen kwam de klad er in. Ander werk kreeg even voorrang en ineens heb ik maanden niet meer naar Udemy gekeken. Zonde natuurlijk! Want ik kan het allemaal wel in mijn eigen tempo doen en in een eigen volgorde, maar als ik er geen eigen schema of rooster aan verbind dan wordt het dus niks met die hobby.

Ik vind het persoonlijk een vervelende constatering. Dat ik moet inplannen om iets leuks te doen. Je hobby inroosteren. Hopelijk is het iets van tijdelijke aard en verandert mijn gedrag binnen afzienbare tijd dat ik _uit mezelf_ weer met al die hobbyâ€™s aan de slag ga. Want er zijn er meer en ik vind het zonde om het te laten liggen.

Ik ben weer terug naar school! Snel mijn tas pakken en alt-tabben naar [Udemy](https://www.udemy.com/adobe-illustrator-cs5/).
