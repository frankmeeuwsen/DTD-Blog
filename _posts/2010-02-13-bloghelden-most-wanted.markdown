---
author: frankmeeuwsen
comments: true
date: 2010-02-13 19:59:15+00:00
layout: post
slug: bloghelden-most-wanted
title: Bloghelden most wanted!
wordpress_id: 571
tags:
- bloghelden
- facebook
- lijstjes
- promotie
---

[![](../images/uploadimages/Mostwanted-151x300.png)](../images/uploadimages/Mostwanted.png)De boekenwereld is een bijzondere wereld. Niet alleen omdat hij in deze tijd onder druk staat maar wel lijkt mee te bewegen in de digitale ontwikkelingen, maar omdat er zoveel al gebeurd voor er een fysiek product is. Terwijl een boek toch een van de meest tastbare producten is. Ik merkte dat tijdens het schrijven van het manuscript van Bloghelden al. Terwijl ik midden in een writer's block zat en even niet goed wist hoe ik een bepaald hoofdstuk richting moest geven komt er [ineens een bericht](http://twitter.com/Danischouten/status/7191367739) op Twitter dat het boek al [in voorbestelling](http://bloghelden.nl/2009/12/bestellen/) is. Als er iets is om de druk nog net even wat hoger te leggen, dan is het wel zo'n bericht. Maar ik begrijp het wel, het is natuurlijk mooi voor de uitgever (en de schrijver!) om voor uitgave al te weten dat er kopers zijn.

Nu het manuscript al een week bij[ Timo Boezeman](http://www.twitter.com/boezeman) ligt is die druk een heel stuk minder. Het boek is nog niet af, zo wordt het nog fraai opgemaakt door [Buro RuSt](http://www.burorust.nl), maar als ik nu een tweet van Timo krijg over Bloghelden dan kan ik daar nog meer van genieten. Zo staat het boek nu al op de [Most Wanted lijst](http://www.managementenliteratuur.nl/index) van de site Management en Literatuur. Eerlijk gezegd verbaast het me wel, want ik zie Bloghelden niet echt als een managementboek. Er staan geen quick fixes in hoe je een succesvol weblog maakt of hoe je je weblog als centrum van je sociale media activiteiten kan maken. Oh nee, dat laatste staat er wel in beschreven, maar niet op de hijgerige "doe het zo dan word je succesvol" manier zoals vele anderen dat wel doen.

Bloghelden nu al Most Wanted, dat is kicken! En ik heb een [Facebook fanpage](http://www.facebook.com/pages/Bloghelden/478548600290) gemaakt! Daarmee kun je fan van het boek worden. Dat is voor mij ook een experiment. Ik ben nog steeds niet heel erg thuis in Facebook maar het intrigeert me dat er steeds meer Nederlanders lid van worden. Dan moet er toch iets in zitten wat werkt niet waar? Dus wordt ook fan van Bloghelden en discussieer alvast mee over de lokatie van de boekpresentatie!
