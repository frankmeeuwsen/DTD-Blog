---
author: frankmeeuwsen
comments: true
date: 2010-08-10 06:45:25+00:00
layout: post
slug: nieuwe-leergang-beyond-crossmedia-wij-gaan-verder
title: Nieuwe leergang "Beyond Crossmedia" - Wij gaan verder
wordpress_id: 1036
tags:
- beyond crossmedia
- leergang
- samenwerking
---

Vorig jaar heb ik samen met [Indira Reynaert](http://www.thejaneway.nl/) een succesvolle cursus Crossmedia Concepting [gegeven](/jaarverslag-2010/) voor de Telegraaf Media groep. De samenwerking met Indira beviel aan beide kanten zo goed dat we verder gingen kijken naar mogelijkheden. Die hebben we gevonden! In samenwerking met [Van der Hilst communicatie](http://www.hilst.nl/) presenteren we een nieuwe leergang die in het najaar start: [Beyond Crossmedia](http://www.beyondcrossmedia.nl/). In deze 9-weekse leergang ontwikkel je een strategische en kritische visie op de inzet van social media onder het mentorschap van Indira en ondergetekende en een _all-star team_ aan docenten.

<!-- more -->**Waarom deze leergang? **

Het moderne medialandschap vraagt om een nieuwe visie op de inzet van communicatie maar vergroot ook de mogelijkheden van organisaties om in contact te komen met haar doelgroep. Met de komst van Twitter, Facebook, Hyves, Linkedin en smartphones krijgt het medialandschap een nieuwe dynamiek. Een dynamiek die vraagt om een strategische visie waarmee communicatieadviseurs of (communicatie)managers een advies kunnen geven aan hun management en directie zonder mee te gaan in alle hypes. Omdat er al veel trainingen worden aangeboden waarin met name alle marketing en technische mogelijkheden van social media centraal staan, hebben Van der Hilst Communicatie, The Janeway en The Incredible Adventure besloten om verder te gaan. Daarom starten zij in oktober 2010 de Leergang [Beyond Crossmedia](http://www.beyondcrossmedia.nl/). Hierin krijgen naast techniek en marketing ook sociale, culturele en maatschappelijke drijfveren de aandacht. Niet de techniek maar de consument maakt een medium namelijk succesvol.

**Inhoud leergang**

In de leergang komen crossmedia, creativiteit en social media samen en werken cursisten opdrachtsgewijs in negen dagdelen aan een advies over social media voor hun eigen organisatie. Om een goed beeld te kunnen vormen van het (nieuwe) medialandschap, geven docenten uit verschillende disciplines les in de leergang. De docenten zijn ondernemers, consultants, journalisten, industrie-experts en mediawetenschappers. Zo hebben bijvoorbeeld [Erwin Blom](http://www.erwinblom.nl) (Handboek Communities), [Imar de Vries ](http://www.linkedin.com/in/imardevries)(Universiteit Utrecht), [Marco Derksen](http://www.marketingfacts.nl) (Marketingfacts) en [David Nieborg](http://www.gamespace.nl/) (Universiteit van Amsterdam) zich al als docent aan de leergang verbonden. De volledige lijst is op [de site](http://www.beyondcrossmedia.nl/mentoren-docenten/382/) te vinden.Indira Reynaert en Frank Meeuwsen zijn beide mentor en begeleiden de cursisten gedurende de hele leergang. Met hun ervaring in de praktijk en vanuit de wetenschap zijn zij een uitstekende sparringpartner.

**Voor wie?**

De leergang is bedoeld voor professionals met een HBO- of een WO-achtergrond die een strategische visie willen ontwikkelen op het gebied van crossmedia en social media. Enige kennis van online marketing en basiskennis van de nieuwe digitale mogelijkheden is een pr.

**Gratis infomiddag**

Speciaal voor iedereen die interesse heeft in deze leergang organiseren we op 31 augustus van 13.30 - 16.00 uur een informatiemiddag in Arnhem. Tijdens deze middag maak je kennis met de twee mentoren, krijg je een miniles en kun je al je vragen stellen. Deelname is gratis. Er is maar een beperkt aantal plaatsen beschikbaar. Aanmelden is mogelijk via [de website](http://www.beyondcrossmedia.nl/).
