---
author: frankmeeuwsen
comments: true
date: 2010-04-14 05:40:51+00:00
layout: post
slug: zo-kunnen-boeken-op-de-ipad-worden
title: Zo kunnen boeken op de iPad worden!
wordpress_id: 753
tags:
- alice in wonderland
- boeken
- ipad
---

Gisteren was ik even op bezoek bij [Setup Utrecht](http://www.setuputrecht.nl/) en ja hoor, daar lag een iPad in het wild. Natuurlijk even wat mee gespeeld en eerlijk is eerlijk, het werkt allemaal erg intu√Øtief. Webbrowsen, typen, het gaat allemaal erg logisch en vanzelfsprekend. Ik las her en der wat commentaar dat hij te zwaar zou zijn, ik vind het wel meevallen. Helaas was ik niet in de gelegenheid om een aankoop te doen in de appstore, anders had ik zeker het boek Alice in Wonderland gekocht. Want toen ik [deze post](http://gizmodo.com/5515612/the-cleverest-ipad-book-yet) bij Gizmodo zag. Mijn eerste gedachte: "Juist! Zo hoort het! Dit is de manier waarop je gebruik kunt maken van de gebruikskenmerken van een medium." Zie hoe Alice in Wonderland is vertaald naar een iPadbook



Fraai toch! En nee, niet elk boek moet nu volledig gebruik maken van draaien, schudden, schuiven en beweging. En nee, dit vervangt niet als bij toverslag de papieren boeken. Maar denk aan kinderboeken, tijdschriften, korte verhalen, lesboeken. Ik denk zelfs dat er wel een nieuw genre verhalen kan gaan ontstaan als ik dit zo zie...
