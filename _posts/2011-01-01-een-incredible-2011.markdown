---
author: frankmeeuwsen
comments: true
date: 2011-01-01 18:09:11+00:00
layout: post
slug: een-incredible-2011
title: Een Incredible 2011!
wordpress_id: 1316
tags:
- beginnen
- bloggen
- daar gaan we
---

![](../images/uploadimages/hny.png)

Het nieuwe jaar is begonnen! We nemen afscheid van de eerste tien jaar van dit millennium (begint nu wel of geen nieuw decennium?) en we gaan vol aan de slag om 2011 nog mooier te maken.

Op oudjaarsavond heb ik met Helie het jaar eens doorgenomen en ik kom tot de conclusie dat het voor mij een 50/50 jaar is geweest. Niet alles is gelukt, maar we hebben wel een hoop mooie dingen meegemaakt. Zakelijk heb ik in de zomer een flinke dip gehad, wat weer zijn weerslag had op het najaar. Priv hebben we ook wat te verwerken gehad, maar nu ziet alles er weer rooskleurig uit. We gaan er voor dit jaar! Mijn [mooiste momenten](http://punkmedia.nl/blog/33-mijn-moment-2010/334-frank-meeuwsen-blogger-schrijver.html) van 2010 kun je trouwens teruglezen bij Punkmedia, die elk jaar een mooie serie verzamelt.

Ik heb Helie afgelopen zomer ten huwelijk gevraagd. Natuurlijk heeft ze JA gezegd en zo langzamerhand gaan we eens plannen maken om dat feestje werkelijkheid te laten worden. Wanneer en hoe we gaan trouwen, dat weet ik dus nog niet. Maar wel dÃ¡t we gaan trouwen. Verder is dochter Tess in 2010 vier jaar geworden en gaat ze naar de basisschool. Een mooie stap voor die kleine dame en ze maakt er weer stapels nieuwe vriendjes. Voor ons is het even wennen dat er ineens zoiets bestaat als Herfstvakantie en Kerstvakantie en we onze schema's zo nu en dan moeten omgooien.

Afgelopen jaar was zakelijk gezien redelijk. Ik ben in augustus begonnen met meer lesgeven op de Hogeschool Utrecht, wat er voor zorgt dat er een stabiele bodem met inkomsten is. Erbovenop komen allerlei leuke opdrachten voor reclamebureau's, presentaties en workshops. Allemaal erg leuk om te doen, maar komend jaar wil ik toch meer focus gaan brengen op mijn werkzaamheden. Het is vaak nog teveel korte termijn denken waardoor andere ideeën blijven liggen of niet goed genoeg worden uitgevoerd.

Natuurlijk ben ik apetrots dat ik me sinds 2010 een auteur mag noemen. Met de uitgave van [Bloghelden](http://www.bloghelden.nl) heb ik een klein deel van de Nederlandse internetgeschiedenis in kaart gebracht en daar ben ik erg trots op. Ik heb zeker de wens om komend jaar een vervolg te maken op Bloghelden. Hoe en in welke vorm, daar ben ik nog over aan het peinzen.

Een leuke uitsmijter van het jaar was toch wel dat ik door de Revu in de lijst van 30 meest invloedrijke Nederlanders online zet. Zeer gecharmeerd!

[Frank Meeuwsen door Nieuwe Revu genoemd als Invloedrijke Nederlander Online](http://www.scribd.com/doc/46137685/Frank-Meeuwsen-door-Nieuwe-Revu-genoemd-als-Invloedrijke-Nederlander-Online)                                                                                                                                   

Vorig jaar op 1 januari [beloofde ik plechtig](http://incredibleadventure.nl/2010/01/een-incredible-2010/) dat ik elke dag zou bloggen. Met de opmerking "Blogposts hoeven geen paragrafen vol met inzichten en links te zijn. Het kunnen ook korte overpeinzingen zijn, slimme opmerkingen, een bericht van de dag." gaf ik mezelf de vrijheid om van mijn blog te maken wat ik wilde. Maar na een maand kwam de klad er helaas al in. In tegenstelling tot [Erwin](http://www.erwinblom.nl), die het een vol jaar heeft volgehouden, moest ik al snel afhaken om elke dag te bloggen.

Terugdenkend aan het hoe en waarom is er eigenlijk maar n reden: Ik wilde teveel. Toch weer elke blogpost iets verder willen uitwerken, net iets meer inzicht, visie of vergezicht geven. En dan gaat het lastiger worden. Want dat kost meer tijd. En die tijd wilde ik mezelf niet altijd geven.

Nee, ik doe deze keer geen belofte om dagelijks te gaan bloggen. Ik zie wel… Genoeg andere plannen, aan de slag!
