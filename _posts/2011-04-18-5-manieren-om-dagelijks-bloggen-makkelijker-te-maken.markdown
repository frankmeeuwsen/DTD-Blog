---
author: frankmeeuwsen
comments: true
date: 2011-04-18 20:23:03+00:00
layout: post
slug: 5-manieren-om-dagelijks-bloggen-makkelijker-te-maken
title: 5 manieren om dagelijks bloggen makkelijker te maken
wordpress_id: 1509
tags:
- bloggen
- idee
- inspiratie
---

Op 21 februari van dit jaar ben ik met een klein project begonnen waarin ik mezelf elke week weer verbaas. Ik las [een keer het idee](http://threehappythings.wordpress.com/) om aan het einde van elke dag drie momenten of gedachten van de dag op te schrijven. Waarom? Om het later eens terug te lezen, om de dag te eindigen met een positieve noot, zie het als een soort dagboekje. Ik ben op 21 februari dat dagboekje begonnen op een priv weblog. Deze is alleen voor mij toegankelijk en dat blijft zo :-) Wat me elke dag weer verbaast is dat het me toch lukt om die drie zinnen op te schrijven. Als ik er over nadenk heb ik het mezelf ook erg makkelijk gemaakt:



	
  * Drie goede herinnering van de dag opschrijven is makkelijker dan een doorwrocht idee, onderbouwd en gelinkt. _**Klein en lekker simpel**_.

	
  * Het is _**persoonlijk en priv**_. Ik hoef niet bang te zijn om op tenen te staan, mag typefouten maken, niet na te denken over SEO-vriendelijke titels. Sterker nog, de titel is de dag van de week

	
  * Email. Ik kan de lijst van drie dingen gewoon _**mailen**_. Want het vereist geen opmaak, geen illustraties. Drie regels, that's it

	
  * Kalender. Ik heb _**een reminder**_ in mijn kalender. Elke avond krijg ik een reminder dat ik weer een mail moet sturen. Ik beken dat die me het beste helpt. Want ik zie de reminder en besef me steeds beter dat ik de drie dingen in 2 minuten heb gemaild. Het kost me echt heel weinig tijd.

	
  * _**Geen gedoe**_. De priv blog is alleen voor mij. Eens in de zoveel weken lees ik weer eens wat pagina's terug. Het brengt leuke herinneringen boven over dingen die ik die dag heb gedaan. Of dat nu zakelijk was of priv. Een prettige terugblik op de afgelopen tijd.


Maar wat heb _jij_ er nu aan?

Mocht je willen beginnen met bloggen maar je weet niet goed hoe, misschien is dit dan een manier voor je om er gewend aan te raken. Via blogdiensten als Tumblr en Posterous (die ik gebruik) kun je _**per direct beginnen**_ met je weblog. Deze blog kun je priv houden voor iedereen tot je er zelf tevreden over bent. Maar help jezelf op elke manier die voor je werkt. Voor mij werkt het simpel houden, een vast formaat en de herinnering die ik mezelf elke dag stuur.
