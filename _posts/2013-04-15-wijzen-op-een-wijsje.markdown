---
author: frankmeeuwsen
comments: true
date: 2013-04-15 20:45:42+00:00
layout: post
slug: wijzen-op-een-wijsje
title: Wijzen op een wijsje
wordpress_id: 3276
---

Ik was bezig met een hele andere blogpost, maar die komt later deze week wel. Dit is té leuk om niet te delen. Omdat het zo goed de interactie tussen band en publiek laat zien. Zoals [Johnny Cash](http://incredibleadventure.nl/2010/10/the-johnny-cash-project-crowdsourcing-classic/), [Arcade Fire](http://thewildernessdowntown.com/) en [C-Mon & Kypsky](http://oneframeoffame.com/) hen al voorgingen. De band [Light Light](https://www.facebook.com/lightlight) heeft voor het nummer Kilo een online clip gemaakt waar je muisaanwijzer een rol in speelt. Het principe is te simpel, maar zo mooi uitgevoerd. Je ziet tijdens de clip aanwijzingen die je met je muisaanwijzer moet uitvoeren: Wijs het land aan waar je vandaan komt, ben je man of vrouw, blijf in de groene zone, vorm een smiley, raak het model niet aan, maak een masker.

[gallery link="file" ids="3277,3278,3279"]

Als je het alleen doet is het niet leuk, daarom zie je in de clip de plusminus 40.000 andere muisaanwijzers die de aanwijzingen al hebben opgevolgd. En dát geeft een prachtig effect.

[Do Not Touch](http://donottouch.org/). Doe het even in een verloren minuutje ergens. Het brengt gegarandeerd een glimlach op je gezicht.
