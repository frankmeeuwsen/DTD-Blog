---
layout: post
date: '2018-01-02T21:22:49.000Z'
title: Begint de social backlash?
excerpt: Vertoont de hegemonie van grote sociale silo's de eerste scheurtjes?
published: true
header:
syndication: indienews
category: 
    - webtech
tags: facebook twitter social-media
---
Natuurlijk is het de tijd van het jaar. De eerste week van januari. "We gaan het helemaal anders doen!"

Tijd voor de goede voornemens en tijd om een goed naar je online gedrag te kijken. Dat is allemaal prima, dat doe ik net zo goed. Maar valt het jullie ook op dat er meer en meer artikelen verschijnen die een zeer kritische noot kraken over sociale netwerken? En ja, die artikelen waren er 10 jaar geleden net zo goed. Maar de gebeurtenissen van 2017 worden scherper weggezet. Fakenews, de macht die adverteerders hebben op de data-bronnen, de schreeuwende stilte als er om betere moderatie wordt gevraagd tegen trollen, nepaccounts en georkestreerde propaganda-pogingen. 

Twee artikelen die me vanavond onder ogen komen en de moeite van het lezen zijn:

Mashable - [The 2018 internet resolution everyone should have: Bring back your browser bar][1]
> You're a human, and not a hamster doing a stupid pet trick, which is what Facebook has turned both readers and publishers into.

Eerlijk is eerlijk...Mashable is nu niet het toonbeeld van kritiek op sociale netwerken, maar het is een interessant stuk

Vanity Fair - [The end of the social era can’t come soon enough][2]
> But I do believe that this time is different, the beginning of a massive shift, and I believe it’s the fault of these social networks.

Dit stuk komt van Nick Bilton, auteur van het boek [Hatching Twitter][3], over de begindagen van dit netwerk. Nick staat bij mij bekend als een fan van het netwerk, maar zelfs hij heeft de app van zijn telefoon verwijdert...

We staan aan de begindagen van een flinke verandering in het sociale landschap vermoed ik. Laten we eerlijk zijn, de grote massa zal in 2017 niet spontaan van Facebook, Twitter en Instagram verdwijnen. Maar de voorhoede die 10 jaar geleden begon met deze netwerken, zal wel een stap zetten. En daar begint alles mee...

[1]:	http://mashable.com/2017/12/27/browser-bar-url-facebook-bad/#E5qcglw0PmqE
[2]:	https://www.vanityfair.com/news/2017/11/the-end-of-the-social-era-twitter-facebook-snapchat
[3]:	http://hatchingtwitter.com/