---
author: frankmeeuwsen
comments: true
date: 2010-04-06 21:04:36+00:00
layout: post
slug: helden-van-toen-en-nu
title: Helden van toen en nu
wordpress_id: 734
tags:
- helden
- inzicht
- toekomst
- verleden
- voorbeelden
---

[![](http://static.flickr.com/3084/2672825371_e3309b79df.jpg)](http://www.flickr.com/photos/levork/2672825371/)Toen ik in Austin was heb ik de spaarzame tijd tussen sessies, hollandse meetups en jetlag gebruikt om in mijn [Personal Brain ](http://www.thebrain.com/)mindmap rond te snuffelen en eens wat na te denken over zaken die me bezig houden. Dat geldt zowel priv als professioneel. Hoewel ik geloof dat deze twee steeds meer met elkaar in aanraking komen en als je wilt ook makkelijker in elkaar overvloeien zal ik me nu beperken tot de professionele kant. Niet dat het kommer en kwel is priv (verre van!) maar je wilt soms zo eens je grenzen hebben niet?

Zojuist opende ik die mindmap weer en ik kwam uit op het blokje "Helden". Iedereen heeft helden. Ik denk dat helden van alle tijden zijn en iedereen wel n of meer mensen heeft tegen wie hij opkijkt. Dat kunnen hele persoonlijke helden zijn (in je familie) maar ook publieke figuren. Ik heb zojuist de lijst weer eens gezien en hij is verre van volledig. Maar ik vraag me wel af: hoeveel helden kun je hebben? Hoeveel helden mÃ¡g je hebben voor het dwepen en _namedropping_ wordt? Of besluiteloosheid? Zijn daar regels of richtlijnen voor? Of is het juist een heldendaad om die regels te doorbreken? Ik wil een paar namen met jullie delen. Wellicht volgen er in de toekomst nog een paar, maar deze namen hebben in zekere zin iets voor me betekent de laatste jaren. Ik volg ze graag, lees over ze, bewonder om wat ze deden of doen en over het algemeen zijn het mensen bij wiens ontmoeting ik zeker even stil zal vallen omdat ik geen goede direct eerste vraag heb. Volgens mij kenmerkt dat een held. Geef gerust je eigen helden in de reacties, een rationale wordt op prijs gesteld maar is niet verplicht! Ik doe een poging bij mijn (onvolledige) lijst wat kenmerken en hoe-en-waarom's te geven! In willekeurige volgorde

_**Cory Doctorow**_ - De schrijver van o.a. [Little Brother](http://en.wikipedia.org/wiki/Little%20Brother%20%28Cory%20Doctorow%20novel%29) en recent Makers. Met name Little Brother heeft voor mij het eerst echt mijn ogen geopend voor de andere kant van de tijden waar we in leven. Ik was niet achterlijk en snapte ook wel dat privacy en online veiligheid een groot goed zijn. Maar in zijn roman legt Doctorow heel duidelijk een link naar de mogelijkheden die er nu al zijn en de praktijken die misschien over een paar jaar gemeengoed zijn. Of al eerder. Cory is ook een enorm voorvechter van free speech online vanuit zijn oud-voorzitterschap van The [Electronic Frontier Foundation](http://www.eff.org/), wat ook duidelijk blijkt uit zijn blogposts bij BoingBoing en deelname aan films als bijvoorbeeld RIP a Remix Manifesto. Cory laat me zien dat je ook in schrijven en denken actie kunt ondernemen en anderen kunt inspireren.

_**Benjamin Franklin**_ - De man die (naar verluidt) ging vliegeren terwijl het onweert en zo wat theorieën over electriciteit wegzette. Maar ook n van de [eerste lifehackers](http://lifehacker.com/156858/benjamin-franklins-13-personal-goals) en iemand zonder een daadwerkelijke functie. Hij was zowel uitvinder als diplomaat, schrijver, politicus en burgeractivist. Ik weet eerlijk gezegd nog net iets te weinig van de beste man, maar ik waardeer zijn manier van denken over uitvindingen: "as we enjoy great advantages from the inventions of others, we should be  glad of an opportunity to serve others by any invention of ours; and  this we should do freely and generously."

_**Lawrence Lessig**_ - Wat me bij Lawrence Lessig brengt. De man die aan de wieg heeft gestaan van de [Free Culture Movement](http://en.wikipedia.org/wiki/Free%20culture%20movement#Organizations) en met name door zijn werk rondom Creative Commons bekend is geworden. Lessig spreekt mij net als Doctorow erg aan omdat hij tegen de heersende opinie ingaat en duidelijk en goed onderbouwd een debat kan aangaan. Hij spreekt mij verder erg aan omdat ik veel van zijn manier van denken en handelen kan leren.

Al schrijvende aan deze post merk ik dat ik nog veel te weten kan komen over deze mensen. Het zijn ook een paar namen die uit mijn vakgebied komen. Ik kan ook muzikanten noemen, bekende politici, wereldleiders, wereldveranderaars. Misschien later nog eens.
