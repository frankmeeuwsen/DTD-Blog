---
author: frankmeeuwsen
comments: true
date: 2013-11-30 15:21:14+00:00
layout: post
slug: de-incredible-leesmap-48
title: 'De Incredible Leesmap #48'
wordpress_id: 3704
series:
- Weekendleesvoer
tags:
- leesvoer
---

![shutterstock_69043618](../images/uploadimages/shutterstock_69043618-150x150.jpg)Deze leesmap is gegarandeerd Bitcoin-vrij! De afgelopen week was er veel te doen om deze digitale munteenheid. Het is gemakkelijk om vijf artikelen te vinden die meer achtergrond en duiding bij deze nieuwe ontwikkeling geven. Maar het is minstens zo makkelijk om vijf andere interessante artikelen te vinden voor jullie.

Om te beginnen met een van de oudste communicatiemiddelen: Het potlood. Kun je het potlood nog verbeteren? Kun je nóg meer emotie leggen in een staafje grafiet omhuld met hout? [Jazeker](http://www.fastcodesign.com/3022027/wanted/this-pencil-is-a-masterclass-in-interaction-design)! Niet alleen in het product “potlood” maar helemaal in de ietwat saaie functionaliteit “slijpen”.

Met Lifehacking bouwen we langzaam maar zeker een meer solide fundament in het auteursteam. Ik schreef hier al eens over op [Fast Moving Targets](http://fastmovingtargets.nl/2013/10/23/hoe-hacken-ons-werk-bij-lifehacking/), maar we gaan nog verder. Is het mogelijk om een kernteam van auteurs te maken wat niet per se constant bij elkaar hoeft te zijn? Ik ben me wat aan het inlezen, onder andere in [dit prima artikel van Customer.io](http://iamnotaprogrammer.com/Remote-teams.html), waarin ze voor- en nadelen geven van hun experiment én inzicht in de tools die ze gebruiken.

Deze week was voor mij een constante herinnering om spullen op te laden. Van laptop tot telefoons, tablet, horloge (Pebble) en mobiele Wifi-router. En steeds sta ik te klooien met een stopcontact waar een stekker in moet, waar vervolgens een USB-plug in gaat. Waarom is die stekker nog nodig? Toevallig schreef [Dutch Cowboys er over](http://www.dutchcowboys.nl/Technology/30181). Dit kan toch echt handiger? Hopelijk wordt 2014 het jaar van de stopcontacten met USB-connectoren!

[Why we ditched Wordpress and moved to Medium](https://medium.com/angi-studio/ad0fef31be47)

En wat is een leesmap zonder Miley Cyrus? Maar dan wel [een Chatroulette versie](http://www.youtube.com/watch?v=W6DmHGYy_xk) van haar nummer Wrecking Ball Wat me eigenlijk nog het meest verbaast me is het aantal Chatroulette gebruikers in de video!
