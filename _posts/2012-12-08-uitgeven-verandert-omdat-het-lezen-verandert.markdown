---
author: frankmeeuwsen
comments: true
date: 2012-12-08 21:10:11+00:00
layout: post
slug: uitgeven-verandert-omdat-het-lezen-verandert
title: Uitgeven verandert. Omdat het lezen verandert.
wordpress_id: 2480
tags:
- lezen
- schrijven
- uitgeven
---

![](../images/uploadimages/lezen-269x300.png)In mijn [laatste blogpost](http://incredibleadventure.nl/2012/12/waarom-je-nog-best-boeken-op-papier-kunt-uitgeven-maar/) had ik het over het uitgeven van boeken. Hoe dat zowel online als offline op andere manieren kan dan de traditionele. Waarom online een boek maar één keer uitgeven als je een platform kunt bouwen om updates makkelijk te distribueren? Waarom een boek in traditioneel formaat uitgeven als het juist opvalt om het groter of kleiner te maken? Het uitgeven verandert door digitalisering. Maar lezen verandert eveneens. Ik geloof niet dat we minder lezen door internet. Sterker nog, met alle tweets, wall-updates en blogs denk ik dat we méér zijn gaan lezen. Ik doe geen uitspraak over de kwaliteit van wat we lezen…
Ik geloof dat technologie en digitale netwerken ons kunnen helpen met lezen. Twee voorbeelden.

<!-- more -->

[twocol_one]


## Dotdotdot


http://vimeo.com/53229529

Vandaag kwam ik terecht bij [●●●](https://www.dotdotdot.me/), ofwel dotdotdot. Een startup die zich tot doel stellen om dé plek te zijn waar je al je teksten kunt lezen. Of dat nu epubs zijn of webartikelen. Je kunt alles importeren in dotdotdot en vrij van advertenties en andere afleidingen lezen. Ze richten zich op de _longform content_ en ze hebben een aantal interessante functies in petto zoals het delen van quotes, “samen” lezen en archiveren van je gelezen teksten.

Bovenstaande video geeft me het idee dat dotdotdot een soort Evernote van gelezen teksten wil worden. Ik heb me ingeschreven voor de beta en ben erg benieuwd naar de eerste ervaringen met hun dienst.



[/twocol_one] [twocol_one_last]


## Nine Connections


http://vimeo.com/54853619

[Nine Connections](http://nineconnections.com) pakt het iets anders aan. Deze startup onder leiding van Lucien Burm heeft tot doel om je te helpen voorspellen wat je vrienden en volgers op Twitter lezen en gaan delen. Door middel van een waarschijnlijk lastig algoritme en de kennis en ervaring die ze met eerdere diensten rondom _content discovery_ hadden zijn ze vorige week met Nine Connections live gegaan. Ik heb het even mogen beta testen en vind het uitgangspunt erg interessant. Om te zien wat je vrienden delen, maar eveneens wat ze _kunnen_ gaan lezen. Als jij dat al eerder weet en je deelt dat online, dan kan je dat een interessante voorsprong geven. Tevens kun je zoeken naar experts rondom een onderwerp. Met Nine Connections kun je “over hun schouder” meekijken en zien wat ze mogelijk gaan delen.

[/twocol_one_last]

Nine Connections geeft je niet direct de rust en ruimte om interessante content te lezen, maar bied je de mogelijkheid om relevante artikelen en blogposts te delen met je volgers op een nieuwe manier. Ergens zijn Nine Connections en dotdotdot dus aan elkaar gelinkt.

Schrijven verandert, uitgeven verandert en lezen verandert. Schrijven begint met het bouwen van een platform. Uitgeven betekent snappen wat de kracht van netwerken zijn. Lezen gebeurt in een zelfgekozen omgeving waar delen een standaard functionaliteit is.
