---
layout: post
title: IndieWeb Summit
date: 2018-06-03 07:18:43 +2h
excerpt: Waarbij ik wellicht weer te veel organisatie op de hals haal...
published: true
header:
syndication: indienews
---
Elk zichzelf respecterend webformat, gedachtengoed, technologische ontwikkeling of denkrichting heeft een camp, conf, con of summit. Bij het IndieWeb is het niet veel anders. Op 26 en 27 juni vind in Portland de [IndieWeb Summit 2018](https://2018.indieweb.org/) plaats. Twee dagen waar voornamelijk onafhankelijke online _makers_, vormgevers, artiesten, coders en hackers samenkomen om het web beter te maken, ideeën uit te wisselen en elkaars voortgang online te delen. 

>You don’t need to be a programmer! In fact, I would love to see more non-programmers attending. We need writers, graphic artists, designers, UX engineers, and anybody that wants to reclaim some of their online presence with a personal website.
([gRegor Morill](https://gregorlove.com/2018/05/an-invitation-to-indieweb-summit/))

Verwacht op deze bijeenkomsten geen [The Next Web](/The-Next-Web/)-achtige taferelen met meerdere podia, internationale sprekers, en duizenden bezoekers. IndieWeb Summit is redelijk kleinschalig en een prima kans om van gedachten te wisselen met gelijkgestemden, met de ontwikkelaars van software die je mogelijk gebruikt én om je eigen kennis te verdiepen. 

## Kijken op afstand
Er is een _remote participation_ manier om er bij te zijn, via chat en online video. Persoonlijk vind ik dit minder prettig. Ik krijg minder mee van de sprekers omdat ik te snel afgeleid ben om toch even iets anders te doen of te lezen terwijl ik de video op mijn laptop aan heb staan. En je mist op deze manier vooral de gesprekken buiten de sprekers en de workshops om. De privé gesprekken bij de lunch, aan de bar of elders. Die zijn voor mij minstens zo waardevol als het evenement zelf. 

## IndieWebCamp Utrecht? Of elders?
Het stoort me soms wel dat al deze boeiende events aan de andere kant van de oceaan zijn. De kosten, de tijd die je er in steekt om te reizen. Nu is er in oktober een [IndieWebCamp in Nuremberg](https://indieweb.org/2018/Nuremberg). Dat is al meer in de buurt. Misschien dat ik die wel ga bezoeken. Of wellicht dat er in 2019 een Nederlandse editie van IndieWebCamp plaatsvindt? In Utrecht bijvoorbeeld. Door het zelf te organiseren...

We zullen zien. Eerst een stukje remote kijken bij IndieWebCamp Portland, mogelijk Nuremberg bezoeken en dan verder besluiten wat te doen. 


