---
author: frankmeeuwsen
comments: true
date: 2012-08-10 06:12:54+00:00
layout: post
slug: the-incredible-adventure-on-google
title: The Incredible Adventure On Google+
wordpress_id: 2164
tags:
- google
---

![](../images/uploadimages/incadvplus-150x150.png)Het blijft een discussie of Google+ een spookstad is of niet. Gisteren verscheen op Mashable [een dubieus artikel](http://mashable.com/2012/08/08/infographic-google-plus-ghost-town/) waarin wordt beweerd dat Google+ een spookstad is _omdat_ zo weinig mensen nieuws delen van grote nieuwsorganisaties. Een vreemd verband wat al snel werd weerlegd door onder andere Amanda Blain die Mashable met [wat eigen cijfers](http://www.amandablain.com/battle-of-the-social-networks-who-will-win-in-terms-of-interactions-on-the-same-story/) om de oren slaat. Conclusie: Op Google+ zijn lezers meer geboeid in wat Mashable schrijft dan op Twitter en Facebook. Amanda wrijft nog even in:





<blockquote>
  
> 
> I would REALLY like to stress that both Facebook and Twitter have various APIs that allow their numbers to be automated, for example Auto RT everything Mashable says. None of these are possible on G+ because there is NO personal write API. Real people are manually doing each one of these actions on the stats listed above on Google Plus.
> 
> 
</blockquote>





Ik blijf eveneens een dubbel gevoel houden over Google+. Een jaar na [mijn artikel over netwerkvermoeidheid](/google-context-collapse-of-netwerkvermoeidheid/), heel toevallig. Ik zie de mogelijkheden, met name in de _Circles_ en in de Hangouts. Voor het boek [Lifehacking met Evernote](http://ebooks.lifehacking.nl/) werken de auteurs samen via Google+. In een aparte cirkel delen we updates die we hebben gedaan en hebben we korte discussies over bepaalde onderwerpen. Eén keer hebben we een Hangout gedaan om een aantal onderwerpen beter te bespreken. En dat beviel allemaal erg goed.





Maar wat moet ik dan met [Incredible Adventure op Google+](https://plus.google.com/b/116474736469199351840/116474736469199351840)? Eerlijk gezegd weet ik dat nog niet exact. Is het om nieuwe opdrachtgevers te werven? Zou kunnen. Om kennis te delen? Heel goed mogelijk. Een videochat met opdrachtgevers en andere geïnteresseerden? Waarom niet. Ik ben nog wat zoekende. Ik probeer Google+ nu serieus in mijn mediaconsumptie te krijgen. Met name via mijn bedrijfspagina.





Wil je volgen wat ik voor Incredible avonturen ga beleven op Google+? Je bent [meer dan welkom](https://plus.google.com/b/116474736469199351840/116474736469199351840)! En laat meteen een reactie achter wat je zou verwachten uit de _volgrelatie_ die we dan hebben. Daar kan ik weer van leren.










