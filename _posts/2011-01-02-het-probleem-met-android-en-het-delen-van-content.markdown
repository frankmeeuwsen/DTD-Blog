---
author: frankmeeuwsen
comments: true
date: 2011-01-02 20:00:46+00:00
layout: post
slug: het-probleem-met-android-en-het-delen-van-content
title: Het probleem met Android en het delen van content
wordpress_id: 1321
tags:
- android
- delen
- google reader
- posterous
---

Ik hou graag een weblog bij om twee redenen: een eigen archief als ik nog eens iets nodig heb in de toekomst en een manier om interessante content met anderen te delen en feedback te krijgen op die content. Zo heb ik een apart blog genaamd [Inspiration Overload](http://www.inspirationoverload.nl). Op dit weblog deel ik allerlei artikelen, filmpjes, losse gedachten en vreemde dingen die ik online tegenkom.

Inspiration Overload draait op [Posterous](http://www.posterous.com). Dat is direct de volgende reden voor die blog, zo heb ik een manier om andere weblogplatformen te proberen en te weten wat wel en niet kan. Natuurlijk kun je even een blogplatform installeren en testen met wat Lorum Ipsum (tip: [Fillerati](http://www.fillerati.com/) is veel leuker!) maar door een blog actief te gebruiken leer je meer over de ins en outs.

Naast mijn laptop en iPhone heb ik mijn Galaxy Tab. Deze draait op het Android platform en dit besturingssysteem heeft standaard een knop genaamd 'Share'. Deze knop zit in elk programma ingebakken zodat je altijd iets kunt delen: Foto's bestanden, teksten, links. Ge√Ønstalleerde programma's kunnen zich hier achter nestelen zodat ik een ruime keuze heb om digitale content te delen. Zo heb ik direct de mogelijkheid om iets naar Twitter, Posterous, Wordpress, Hyves, Facebook, Gmail en veel andere sites te sturen.


![](../images/uploadimages/SC20110102-203602-e1293998492893.png)


Echter, de werking is niet zo prettig. Als ik bv iets naar mijn andere site Inspiration Overload wil sturen, dan laat de Posterous app standaard alleen de URL zien, niet de titel van het artikel. Hetzelfde geldt voor Twitter en andere apps.

![](../images/uploadimages/SC20110102-203611-e1293998573639.png)

Het moet toch mogelijk zijn om het Share gedeelte van Android te tweaken en aan te passen naar eigen gebruik? Maar hoe? Ik ben er eens voor op zoek gegaan maar kon niet echt iets vinden. Ik heb geen problemen om zelf wat te fiedelen met bestanden en code, maar het aanpassen van een mobiel OS is me net iets te gortig.

_Wie kan me verder helpen?_
