---
layout: post
title: Hoe was 2018 en hoe wordt 2019?
date: 2018-12-31 14:29:15 +1h
excerpt: 
published: true
header:
category: bloggen
tags:
- terugblik
- bloggen
- indieweb
---
Nog een paar uur en 2018 kan worden opgeslagen en gearchiveerd. Ik heb normaal niet de gewoonte om een terugblik te schrijven op mijn blog. Maar geïnspireerd door onder andere de [Tadaa lijst van Ton](https://www.zylstra.org/blog/2018/12/looking-back-on-2018/) en omdat ik dit jaar best een flinke sprong heb genomen in de tijd en energie voor deze site, een korte kijk naar het jaar dat was en wat er komen gaat.

## Code

- In februari heb ik [mijn Facebook account verwijderd](/mijn-facebook-account-is-echt-weg/), ik heb het sindsdien geen moment gemist. 
- In de zomer nam ik eveneens afscheid van [Google Apps](/Afscheid-Google-Apps/). 
- Ik heb [NodeJS geleerd](/dogfood-2/), hier wil ik zeker mee doorgaan in 2019
- Mijn diepe duik in het Indieweb was heerlijk. Ik probeer nog steeds webmentions beter te [snappen](/Waar-te-beginnen-met-Webmentions/)...
- Ik ben begonnen met een eigen (gehuurde) [Mastodon server](/Nieuw-Mastodon-account/).
- Waarna ik netjes uitleg hoe je een [Mastodon account](/Mastodon-verhuizen/) verhuist.
- Onverwacht heb ik me meer moderne webtechnieken met [SCSS en HTML](/frontend-olisto/) meer eigen gemaakt.

## Community

- 2018 lijkt het jaar van de [social backlash](https://diggingthedigital.com/backlash/).
- In het voorjaar vond een [keukentafeldiscussie](/Hoe-het-internet-anders-kan/) plaats bij Ewout Wolff. Hoe het internet anders zou kunnen...
- Ik vond het te gek om weer onderdeel te zijn van een online community en deze te ontmoeten op de [IndieWebCamp Nurnberg](/46160/).
- Nog zo'n mooie community gevonden op de [Smart Stuff Unconference](/Smart-Stuff-Unconference-2018/) van Ton Zijlstra.
- Ik heb tijdelijk iedereen [ontvolgd op Twitter](/minder-Twitter/).
- Ik ben lid geworden van [Team Human](/team-human/).

## Content

- Ik voel een terugkeer van [het ritme](/het-ritme/) van schrijven.
- Ik schreef een serie over [GDPR en het Indieweb](/GDPR-en-het-Indieweb/).
- In het najaar hield ik een presentatie bij Amnesty International over [digitale vrijheid](/Amnesty-presentatie/).

## Core

- Drie concerten van Pearl Jam afgelopen zomer. Met mijn lief en goede vrienden genoten van de band die door mijn hele leven loopt.
- Het [hardlopen](/start/) heeft een vaste plek in mijn ritme gekregen, waaronder het lopen van de Singelloop in Utrecht.
- Ik heb eindelijk een betere thuiswerkplek.
- Zowel Finn als Tess zijn op een nieuwe school gestart, wat ze veel plezier en groei geeft.

## Coming in 2019?

Maar wat gaat 2019 dan brengen? Eerlijk gezegd... dat is nog een groot mysterie. Ik zou kunnen zeggen dat het allemaal doorkabbelt en we ons best doen er weer een mooi jaar van te maken. Dan zou ik echter liegen. De laatste maand is er enorm veel gebeurd in ons gezin. Of eigenlijk in ons professionele leven. Mijn vrouw heeft na een periode van een burn-out recent weer de draad opgepakt om te gaan werken. Dat bleek echter een verkeerde draad te zijn. De proefperiode bij deze nieuwe werkgever bleek voldoende te zijn om gezamenlijk tot de conclusie te komen dat ze niet bij elkaar passen. Dus 2019 staat voor haar in het teken van mogelijk een zelfstandig professioneel bestaan. 

Misschien dat dit voor ons beiden gaat gelden. Ik ben per 1 februari 2019 weer beschikbaar. Mijn werk bij Olisto zit er op. Na een enerverende drie jaar bij deze start-up is het tijd voor nieuwe horizons en nieuwe uitdagingen. Wát ik ga doen, dat weet ik eerlijk gezegd nog niet. Ik geef mezelf de ruimte om daar eens rustig over te denken, wat ideeën te onderzoeken en te zien waar de mogelijkheden liggen. Mogelijkheden die mij en mijn gezin financieel ondersteunen maar die me eveneens weer veel positieve energie en plezier brengen. 

Dus vind me gerust op [LinkedIn](www.linkedin.com/in/frankmeeuwsen) of op [Mastodon](https://me.frankmeeuwsen.xyz/@frank) als je eens koffie wil drinken en ideeën wil uitwisselen. Ik heb op dit moment nog geen vastomlijnd plan, alle opties staan open.

Nu is het tijd voor de oliebollen en eindejaarsplezier met familie en vrienden. Tot aan de andere kant van deze [door de Romeinen arbitrair gekozen tijdsgrens](https://www.salon.com/2016/01/01/happy_new_year_wait_really_why_do_we_celebrate_it_on_january_1/)!