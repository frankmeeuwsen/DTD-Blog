---
author: frankmeeuwsen
comments: true
date: 2013-10-26 14:16:06+00:00
layout: post
slug: makkelijker-vanaf-mijn-ipad-publiceren
title: Makkelijk(er) vanaf mijn iPad publiceren
wordpress_id: 3685
tags:
- featured
- ipad
- selfpublishing
---

Goed…





Dat ging dus makkelijker dan ik dacht. Na de leesmap ben ik nog even gaan rondneuzen in de bibliotheek met [Editorial Workflows](http://www.editorial-workflows.com/) en al snel had ik een prima manier gevonden om vanuit Editorial direct in Wordpress te posten. Even een testpost doen en je ziet dat het gewoon goed werkt. De laatste stap heb ik nu voor elkaar. Want er zijn eigenlijk een paar stappen die ik moet zetten. 





## Links beter in Pinboard en een lokaal bestand opslaan





Op dit moment sla ik al mijn leesmap-links op in Pinboard. Met IFTTT heb ik een koppeling gemaakt met een bestand in mijn Dropbox genaamd Leesvoer.md. Dit is een lopend bestand met alle links die ik in Pinboard opsla. Ik gebruik Pinboard exclusief als tussenstap voor de leesmap dus het is geen probleem om alles in dat lopende bestand te zetten. Maar eigenlijk zou ik vanuit Editorial direct de links kunnen opvragen van de afgelopen 7 dagen en die in een nieuw document kunnen zetten.  

**To do**: Zoek uit hoe ik in Editorial een lijst kan opvragen van Pinboard links van de laatste x dagen. Laat deze zien als een lijst in Pinboard. Na selectie, plaats deze als Markdown in het open 





## Openstaande browser URL en tekst makkelijker in Editorial gebruiken





Ik zet niet bij elke Pinboardlink die ik opsla een samenvatting over het artikel of mijn eigen mening. Het komt er niet altijd van of ik vergeet het gewoonweg. Die dingen gebeuren. Maar dan zou ik wel graag alsnog het artikel openen in de browser en het even doorlezen om mijn gedachten te ordenen. Het wil wel eens voorkomen dat ik via via op een andere blogpost of artikel terechtkom die eigenlijk beter in de leesmap past. Dan is het handig om die direct toe te voegen.  

**Done**: Ik heb inmiddels in Editorial een kleine workflow gemaakt die simpelweg de browserlink en titel pakt en in markdown bij de cursor zet. Tevens laat hij eventueel geselecteerde tekst zien.





## Makkelijk switchen tussen bestanden





Het wil wel eens gebeuren dat ik even iets uit een ander tekstbestand moet halen of in een eerder geopend bestand moet kijken. Ik kan in Editorial maar niet vinden hoe ik dat makkelijk kan doen zoals op een laptop. Ik scroll me een ongeluk door mijn bestanden om te vinden wat ik zoek. Moet makkelijker kunnen.  

**To do**: Vindt in de documentatie van Editorial een manier om recent geopende bestanden snel weer te openen vanaf de bookmarkbalk. Optioneel met een shortcut via mijn bluetooth toetsenbord.





## Illustraties toevoegen





Dit is voor mij een universeel probleem met Markdown. Ondanks de trend van het minimalistische publiceren op sites als Medium en Svbtle, hou ik nog steeds van passende illustraties bij een blogpost. Mits niet overdadig en passend bij de tekst. Tot op heden ben ik nog geen manier tegengekomen om lokaal opgeslagen illustraties op een snelle manier toe te voegen aan je Markdown document door ze bv aan te wijzen in plaats van de hele URL uit je hoofd te weten én dat ze bij publicatie op juiste wijze worden geupload en de code kloppend wordt gemaakt. Klinkt ingewikkeld. Dat is het.  

**To do**: Wachten op een echte herfstdag en aan de slag met markdown, filepickers en FTP om dit mogelijk te maken. Of afwachten tot iemand zoiets maakt. 





Van [één van mijn lezers](http://oskvr.com/) weet ik zeker dat hij een Editorial fan is, de rest zal niet zo thuis zijn in de software. Maar mocht je je aangesproken voelen, probeer [Editorial](http://omz-software.com/editorial/) eens op je iPad en test wat workflows. Het is net als Evernote een blanco canvas wat je naar eigen wens kunt invullen. Dat vergt wat meer denkwerk en een DIY-attitude. Maar uiteindelijk maakt het je eigen leven en werken weer wat simpeler. En dat is toch een mooi streven!
