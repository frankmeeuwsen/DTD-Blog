---
author: frankmeeuwsen
comments: true
date: 2010-04-02 14:05:51+00:00
layout: post
slug: win-bloghelden-met-kennis-van-utrecht
title: Win Bloghelden met kennis van Utrecht
wordpress_id: 726
tags:
- bloghelden
- online gamen
- waar in utrecht
- win
---

Als je al een tijdje op Twitter zit, ben je misschien bekend met de verschillende quizzen die er op spelen. En van de leukere spelletjes is ["Waar in Utrecht"](http://twitter.com/waarinutrecht). Elke dag vind je op de Twitter-account een foto die ergens in Utrecht is genomen. Het enige wat je hoeft te doen is raden waar deze is genomen om een leuke prijs te winnen. Het kan soms zo simpel zijn nietwaar?

De makers achter het spel hebben begin 2010 ook een kalender gemaakt voor Waar in Utrecht. Hier vind je elke week een foto waarvan je moet raden waar deze is gemaakt. Hetzelfde principe, maar met een twist: Elke week is gesponsord door een Utrechts bedrijf die een prijs ter beschikking stelt. Het sponsorbedrag is volledig naar de projecten van vereniging "Vrienden van het Wilhelmina Kinderziekenhuis" gegaan, een mooi doel dus. Omdat ik deze week n jaar bezig ben als zelfstandige, besloot ik om ook deze week te sponsoren. En ja, hij is al bijna voorbij, ik weet het. Elke dag zag ik op het toilet de kalender hangen en dacht ik: "O ja, moet er even een blogpost over maken" en dan vergat ik het weer. Maar je kunt nog tot zondag meedoen! Raad waar onderstaande foto is gemaakt in Utrecht en [geef je antwoord door op de website](http://waarinutrecht.nl/kalender/kalenderoplossing/) van Waar in Utrecht. Als je het juiste antwoord hebt en je wordt uitgeloot als er meerdere winnaars zijn, dan win je een gesigneerd exemplaar van [Bloghelden](http://bit.ly/bloghelden) (releasedatum: half mei) en een CD naar keuze van een Utrechtse band. Wat een feest! Dus doe mee, raad onderstaande lokatie en win!


![](../images/uploadimages/foto-e1270217033410.jpg)
