---
author: frankmeeuwsen
comments: true
date: 2010-09-30 09:45:28+00:00
layout: post
slug: nieuw-op-de-siteeen-over-jullie-pagina
title: Nieuw op de site:Een Over Jullie pagina
wordpress_id: 1106
tags:
- delen
- interactie
- jullie
---

![](../images/uploadimages/4464441458_732a6c93d3_m-150x150.jpg)Ge√Ønspireerd door [een blogpost van David Armano](http://darmano.typepad.com/logic_emotion/2010/09/aboutthem.html) heb ik een nieuwe pagina toegevoegd aan de site, een [Over Jullie pagina](http://incredibleadventure.nl/over-jullie/). Want als het web gaat over delen, interactie, conversatie en reciprociteit, waarom dan op mijn site geen speciaal plekje reserveren voor iedereen die dagelijks, wekelijks, periodiek hier komt? Natuurlijk heb ik een [Over Mij](http://incredibleadventure.nl/over-frank-meeuwsen/) pagina maar een _Over Jullie_ pagina is net zo logisch eigenlijk. Ik ken een aantal van mijn (vaste) bezoekers en dat zijn stuk voor stuk inspirerende, leuke, enthousiaste professionals. Ik kan me voorstellen dat dat voor meer van de bezoekers (jullie dus!) geldt. Welnu, je hebt de kans om je kenbaar te maken op de Over Jullie pagina! Laat er een reactie achter wie je bent, wat je doet, wat je passie is, je Twitternaam, je favoriete site, je mooiste herinnering, wat je maar wilt! Maar laat aan de andere bezoekers van de site weten dat je er bent geweest en wellicht kun je daarmee weer van waarde zijn voor anderen. Dank voor alle bezoekjes de afgelopen jaren (dat mag wel eens gezegd worden) en kijk snel op de [Over Jullie](http://incredibleadventure.nl/over-jullie/) pagina!

(Foto: [gcfairch](http://www.flickr.com/photos/gcfairch/4464441458/))
