---
author: frankmeeuwsen
comments: true
date: 2013-12-14 13:39:12+00:00
layout: post
slug: de-incredible-leesmap-50
title: 'De Incredible Leesmap #50'
wordpress_id: 3709
tags:
- featured
- leesvoer
---

![shutterstock_69043618](../images/uploadimages/shutterstock_69043618-150x150.jpg)
We gaan naar het einde van het jaar. De kerstboom staat al in de Meeuwsen Mansion, de eerste jaarlijsten komen voorbij en worden gemaakt. Gelukkig gaat de leesmap gewoon door. Hoe dat volgend jaar wordt? Ik weet het nog niet. Je merkt dat mijn schrijfritme hier sterk is afgenomen. Meer focus op de organisatie en groei van Lifehacking, wat minder over self-publishing. Op de achtergrond heeft Evernote Business nog wel een belangrijke rol in werk en hobby. Ik smeed nu de plannen voor 2014. Dagelijks bloggen zal daar niet meer bij zitten. In elk geval niet op dit platform. De leesmap zal een plek krijgen, maar waar en hoe, daar moet ik nog over beslissen. 





In de tussentijd lees je natuurlijk wel de vijf artikelen van deze week! Ik waardeer je feedback, opmerkingen en vragen. Hier onder in de reacties of op een ander kanaal. Laat van je horen!





Jeffrey Zeldman is een oudgediende in de weblogwereld. Hij [vraagt zich af](http://www.zeldman.com/2013/12/11/this-is-a-website/) of de term webloggen en bloggen wel zo'n goede keuze was. Het is toch gewoon schrijven en publiceren, maar dan online? 





Met de Kerstdagen in zicht zijn de virale uitingen weer niet van het scherm te slaan. Erg geslaags vind ik het [Santa brand book](http://www.quietroom.co.uk/santa_brandbook/one), een duidelijke huisstijl handgids voor elke nieuwe elf. Maar of iets viraal gaat, dat is altijd weer de vraag. Bij Upworthy hebben ze er een [duidelijke mening over](http://blog.upworthy.com/post/69093440334/what-actually-makes-things-go-viral-will-blow-your).





Ik zei het al, volgend jaar veel meer Lifehacking. Al is het alleen maar omdat ik bij ons het liefst artikelen zou schrijven met titels als Fast Company's ["The Amazing History Of The To-Do List-And How To Make One That Actually Works"](http://m.fastcompany.com/3021379/work-smart/the-amazing-history-of-the-to-do-list-and-how-to-make-one-that-actually-works?partner=newsletter). Geweldig.





Een paar weken geleden mocht ik plaatsnemen in een panel van het SIDN. Het SIDN regelt de domeinregistraties in Nederland en zij publiceren jaarlijks een trendrapport. [Gratis te downloaden](https://www.sidn.nl/nieuws/nieuwsbericht/article/trends-in-internetgebruik-2013/) en zeker de moeite waard! 
