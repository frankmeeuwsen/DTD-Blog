---
author: frankmeeuwsen
comments: true
date: 2012-05-31 10:04:09+00:00
layout: post
slug: zeg-eneco-zo-gaan-we-niet-met-elkaar-om-toch
title: Zeg Eneco...zo gaan we toch niet met elkaar om?
wordpress_id: 2090
tags:
- emailmarketing
- eneco
- omgangsvormen
---

Lieve marketingmensen van Eneco,

Ik heb zojuist de daktest gedaan om te zien of zonnepanelen de moeite waard zijn op ons dak. Nu ben ik er nog niet helemaal zeker van dus heb ik de online berekening naar mezelf laten mailen. Maar moet je nu eens kijken waar je me toe verplicht! Klik voor een grotere versie.




[![Uw eigen energie opwekken met de zekerheid dat u er echt aan verdient | Eneco Zon en Zeker® | De snelste weg naar uw eigen zonnepanelen](https://img.skitch.com/20120531-8pxsd51bbqbmtbudyqr28cchwb.preview.jpg)](https://skitch.com/e-frankmeeuwsen/87aab/uw-eigen-energie-opwekken-met-de-zekerheid-dat-u-er-echt-aan-verdient-eneco-zon-en-zeker-de-snelste-weg-naar-uw-eigen-zonnepanelen)  





Jullie verplichten me om aan te vinken dat ik nog meer mail in mijn Inbox wil én in de kleine lettertjes staat dat "deze gegevens worden door Eneco ook in groepsverband gebruikt om u op de hoogte te stellen over voor u (nieuwe) relevante producten, diensten en/of activiteiten van Eneco en door haar zorgvuldig geselecteerde partners." en als ik me wil afmelden dan moet ik een brief sturen en exact aangeven wat ik niet meer wil ontvangen.

Beste Eneco, zo gaan we toch niet met elkaar om? Zal ik voortaan elke dag een mail sturen naar de marketingafdeling met relevante links voor jullie? En als je die niet meer wilt dan moet je me een brief sturen waarin je exact (!!) aangeeft welke links en berichten je niet meer wilt. Zal ik dat doen?

Ik heb een screenshot van de berekening in Evernote gezet. Veel handiger en heb ik er zelf de controle over.
