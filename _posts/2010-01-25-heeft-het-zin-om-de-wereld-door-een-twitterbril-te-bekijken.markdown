---
author: frankmeeuwsen
comments: true
date: 2010-01-25 18:53:42+00:00
layout: post
slug: heeft-het-zin-om-de-wereld-door-een-twitterbril-te-bekijken
title: Heeft het zin om de wereld door een Twitterbril te bekijken?
wordpress_id: 460
tags:
- facebook
- frankrijk
- nieuws
- social media
- twitter
---

[![](../images/uploadimages/4248830970_f72e009079_m.jpg)](../images/uploadimages/4248830970_f72e009079_m.jpg)Ik vind het weer een typisch staaltje journalistiek van lik-me-vestje. Een leuke poging om publiciteit te krijgen voor een onderzoek wat bij voorbaat al nutteloos is. Wat is het geval? Vijf Franstalige journalisten gaan vijf dagen [in een boerderij zitten](http://news.ph.msn.com/sci-tech/article.aspx?cp-documentid=3807080), afgezonderd van de buitenwereld. Zo willen ze zien welk beeld zij van de wereld krijgen via de sociale netwerken. Op computers met alleen toegang tot Facebook en Twitter gaan ze onderzoeken of deze social media inderdaad het Grote Kwaad zijn die de gevestigde media onderuit halen. Zal ik alvast antwoorden? Nee! Natuurlijk halen ze de gevestigde media niet onderuit. Geen idee eigenlijk wat "gevestigde" media zijn, maar zeg, krant, TV, radio, tijdschriften? Want websurfen is niet toegestaan. Maar zijn de websites van kranten of opiniesites dan geen gevestigde media? Waarom blijven de papieren uitgevers zich toch zo onnodig verzetten tegen de digitale evenknie? Waarom wordt met dit onderzoek toch weer ge√Ømpliceerd: Zie je wel dat die Nieuwe Media (in 1993 kwam de eerste grafische browser...) niets toevoegen, alleen maar vals en incompleet nieuws brengen en erger nog, dat De Mens zijn nieuws bepaalt!

Zo kan ik nog wel even doorgaan over [deze publiciteitsstunt](http://www.radiosfrancophones.org/coproductions-evenementielles-detail.php?copro=82) wat door moet gaan als onderzoek. Over het effect van deze berichtgeving op de [Twittervolgers](https://twitter.com/HuisClosNet/lesjournalistes) en Facebook vrienden van de vijf journalisten, over de kromme redenering dat je wel op Facebook mag, maar niet websurfen, dat het uitgangspunt van het onderzoek al stupide is. Digitale media helpen journalisten in hun werk, het vervangt niet alle bestaande conventies.

Nou ja, wel een voordeel als je op een boerderij zit met alleen toegang tot Facebook, je kunt real life [Farmville](http://en.wikipedia.org/wiki/FarmVille%20%28Facebook%29) spelen!

(screenshot: [Sabrina Dent](http://www.flickr.com/photos/41574435@N02/4248830970/in/set-72157622109438358))
