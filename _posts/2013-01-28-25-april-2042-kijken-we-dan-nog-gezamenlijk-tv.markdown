---
author: frankmeeuwsen
comments: true
date: 2013-01-28 21:52:47+00:00
layout: post
slug: 25-april-2042-kijken-we-dan-nog-gezamenlijk-tv
title: 25 april 2042 – Kijken we dan nog gezamenlijk TV?
wordpress_id: 2814
tags:
- gedachte
---

25 april 2042. Over het gehele land gaat het voormalige Amber Alert af, wat is omgezet in een Landelijk Nieuws Signaal. Elke Nederlander krijgt in zijn Persoonlijke Activiteiten Stroom een melding dat er om 19.00 uur een belangrijke mededeling zal zijn van Koningswege. 





Om stipt 19.00 uur is het Koninklijk Kanaal open en kan iedereen inchecken via hologram, videostream of via de wat ouderwetse technologie van sociale netwerken. Door middel van korte 6 seconden video's die in elkaar in hoog tempo opvolgen krijg je de highlights van het bericht mee maar kun je niet direct antwoorden of bekijken wat anderen bekijken. Iedereen kan via
Op het moment van het bericht zijn alle ogen gericht op het officiële kanaal. Normaal komt er maar een paar keer per jaar een bericht van het Koninklijk platform. Normaal kan iedereen een vraag stellen of een bericht achterlaten, nu is dat niet mogelijk. Langzaam vallen alle andere streams en berichtgevingen weg op de _Wearable devices_ van forenzen die nog onderweg zijn. Gezinnen scharen zich rond de Family Console en zetten de MMORPG even in een klein venster in de hoek. 





Het is een bericht van Koning W.IV. Officieel is zijn naam Koning Willem-Alexander, maar in de dagelijkse communicatie die hij met de Nederlanders heeft is zijn _nickname_ KW.IV. Willem-Alexander kondigt zijn aftreden aan als Koning der Nederlanden. Na bijna 30 jaar koningschap en vlak voor zijn 75e verjaardag is het “tijd voor een nieuwe generatie”. Samen met zijn vrouw Maxima zal hij niet genieten van een oude dag. Die term bestaat immers niet meer. Willem-Alexander is niet oud. Ouderdom bestaat niet meer. niet in fysieke zin. Zijn koningschap heeft hem wel getekend, maar door de ontwikkelingen op gebied van nanotechnologie en biotechnologie is hij nog altijd jeugdig als bij zijn aantreden. 





Koning KW.IV begreep als geen ander hoe technologie en maatschappij met elkaar zijn verwoven. Zijn koningschap in 2013 zorgde terugkijkend voor een enorme stimulans van het innovatieklimaat in Nederland. In hetzelfde jaar [startte Singularity University Nederland](http://singularityuniversitynl.wordpress.com/2013/01/28/singularity-university-nl-kondigt-nieuwe-wedstrijd-aan-voor-radicale-verbetering-van-nederlandse-gezondheidszorg/) met hun nu fameuze innovatiewedstrijd. Uit deze wedstrijd, die al snel door Willem-Alexander en Maxima werd omarmd, zijn veel verbeteringen en vernieuwingen voortgekomen die nu het dagelijks leven beheersen en beïnvloeden. De huidige tijden van [_Slowtech_ en _Calm Technology_](http://www.marketingfacts.nl/berichten/wearable-computing-start-van-onze-youniverse/) zijn mede door de initiatieven van de Koning en Koningin Maxima tot bloei gekomen





De opvolger van KW.IV wordt Koningin Catharina-Amalia, of QCat zoals ze op de diverse platformen en systemen bekend staat. Koninginnedag komt weer terug, maar blijft op de verjaardag van Willem-Alexander. 






**Naschrift**: Gevoed door de gedachte dat we vanavond voor het eerst sinds lange tijd plotseling weer met zijn allen voor de buis zouden zitten bij het afscheid van Beatrix. Toch nog best lastig, sciencefiction schrijven…. 



