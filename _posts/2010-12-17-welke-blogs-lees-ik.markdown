---
author: frankmeeuwsen
comments: true
date: 2010-12-17 22:29:35+00:00
layout: post
slug: welke-blogs-lees-ik
title: Welke blogs lees ik?
wordpress_id: 1291
tags:
- bloglijst
---

Vorige week ben ik samen met [Ernst-Jan Pfauth](http://dutchproblogger.nl/) geïnterviewd voor Medium, een nieuw studentenblad van Communicatiewetenschap aan de UvA. Uiteraard ging het over bloggen, twitter, zelf-publicatie en een stukje over Wikileaks. Een erg leuk gesprek, vooral om samen met EJ wat te discussieren en praten over ontwikkelingen en het verleden. Een vraag die altijd terugkomt en waar ik steeds een ander antwoord op heb is: Wat is jouw favoriete blog?

Deze keer was het iets anders: De interviewer mailde me later met de vraag of ik mijn tien favoriete blogs wil lezen. OK, dus dat worden voortaan tien verschillende antwoorden! Of ik doe het anders. Hier een lijst maken en daar voortaan naar verwijzen. Wel zo handig voor schrijver, geïnterviewde en u, de lezer. Dus bij deze mijn huidige tien blogs die ik graag en geregeld lees. Zowel binnen- als buitenland. En omdat het er maar tien zijn, zal ik er een hoop niet kunnen noemen. So be it.

[Recensiekoning](http://www.recensiekoning.nl) - De nieuwe koningen van webloggend Nederland. Hebben een niche gevonden en vullen die prachtig met recensies over...alles.

[The Next Web](http://www.thenextweb.com) - Willen de CNN van de techindustrie worden en zijn hard op weg. Dagelijks waardevol nieuws over een snel veranderende industrie

[EHPO](http://eerstehulpbijplaatopnamen.blogspot.com) - Nieuws, inzichten en zeer goede meningen over de veranderende muziekindustrie. Dagelijks bijgewerkt door Niels. Aanrader!

[De Speld](http://www.speld.nl) - Scherp en ludiek commentaar op het dagelijkse nieuws.

[Bijgespijkerd](http://bijgespijkerd.nl) - Frisse blik op de online ontwikkelingen die door de Grote Drie (Dutch Cowboys, Marketingfacts en Frankwatching) al eerder worden gesignaleerd en genoemd.

[Brian Solis](http://www.briansolis.com) - Soms wat te Amerikaans maar altijd met goede inzichten over de digitale ontwikkelingen

[GigaOm](http://gigaom.com) - Internationaal technology nieuws met achtergronden. Zijn zeer succesvol met een betaald blogmodel.

[Lifehacker](http://www.lifehacker.com) - Niet echt meer een blog, meer een magazine, maar nog altijd goede tips te vinden om je leven makkelijker te maken.

[The Blog Herald](http://www.blogherald.com) - Een van de oudere (2003!) nieuwsblogs over en uit de blogosphere.

[BoingBoing](http://www.boingboing.net) - Een van de eerste bloggers en nog altijd een soort _Digital Merry Pranksters_. Heerlijk om de eclectische content door te vlooien!

Bij deze!

**Update**: De eerste klacht is al binnen over het NIET in de lijst staan. Vrees niet [Erwin](http://www.erwinblom.nl), ik lees niet slechts 10 blogs ;-)



Stopt met bloggen nu [@frankmeeuwsen](http://twitter.com/frankmeeuwsen) hem niet blijkt te lezen [http://goo.gl/WdyBL](http://goo.gl/WdyBL)[Fri Dec 17 22:38:23 ](http://twitter.com/erwblo/status/15898630237982720) via web[![](http://a2.twimg.com/profile_images/200658518/Erwin_normal.jpg)](http://twitter.com/erwblo)**[erwin blom](http://twitter.com/erwblo)**  
erwblo
