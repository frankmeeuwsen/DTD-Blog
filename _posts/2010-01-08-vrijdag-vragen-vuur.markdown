---
author: frankmeeuwsen
comments: true
date: 2010-01-08 06:47:35+00:00
layout: post
slug: vrijdag-vragen-vuur
title: Vrijdag Vragen Vuur
wordpress_id: 345
tags:
- lezersvraag
- VrijdagVragenVuur
---

Horizontale Blog Programmering. Een mooie term die Hubert "Retecool" Roth ooit eens op een congres in Amsterdam presenteerde. Op vaste dagen vaste rubrieken zoals andere media ook doen. Het werkt bij blogs natuurlijk ook goed, want zo weten je lezers wat te verwachten op welke momenten. Dus laat ik die er ook weer eens ingooien. Elke vrijdag vind je hier een (jaja) lijst met antwoorden die ik via email heb gekregen op een door mij gestelde vraag. Ik bedenk de vraag, stuur die rond naar wat mensen in mijn netwerk en ik kijk wat er op binnen komt. Dat publiceer ik weer hier. Easy huh?

De vraag die deze week rondging: _**Wat ga je in 2010 wl doen wat je in 2009 liet liggen en waarom?**_

De antwoorden komen van een brede groep mensen, des te leuker om te lezen natuurlijk! En voel je vrij om in de comments je eigen plannen te openbaren!

<!-- more -->

Laat ik beginnen met mijn eigen antwoord. Wat ik in 2009 heb laten liggen is het goed wegzetten van mijn eigen bedrijf. Ik ben niet compleet onvoorbereid maar wel erg enthousiast in het avontuur gesprongen en ben vooral heel veel aan het werk geweest. Maar ik krijg geregeld de vraag wat ik nou eigenlijk doe. Mijn elevator pitch is nog niet helemaal helder zullen we maar zeggen. Dus het plan is om dit de komende tijd wel kraakhelder te krijgen en zo ook voor mezelf weer een betere afbakening te krijgen wat ik wel en niet wil doen in 2010!

**Erno Hannink ([Enthousiasmeren.nl](http://www.Enthousiasmeren.nl) - [Twitter](http://www.twitter.com/ernohannink))
**

[![](http://a1.twimg.com/profile_images/29351162/erno_jas_txt_130_169_bigger.jpg)](http://a1.twimg.com/profile_images/29351162/erno_jas_txt_130_169_bigger.jpg)Gelukkig ben ik al aan een bijzonder programma begonnen met Laura Babeliowsky. Hierdoor heb ik al een planning gemaakt van de dingen die ik in 2010 ga doen. Een van de belangrijkste dingen die ik ga doen is meer producten introduceren. Afgelopen jaar heb ik lang gesproken over een aantal nieuwe producten die ik wilde introduceren. Producten waar mijn klanten om vragen. Heel eenvoudig zou je denken. Om de een of andere reden waren er altijd excuses waarom het maar niet lukte. Dit jaar ga ik deze producten echt introduceren. De eerste stappen zijn al gezet, mijn klanten en de lezers van mijn [nieuwsbrief](http://www.ernohannink.nl/nieuwsbrief/) horen hier binnenkort meer over. Verder ga ik dit jaar wel naar [SOBCon](http://www.sobevent.com), iets wat vorig jaar niet gelukt is. Een event om business bloggers meer succesvol te maken. Een evenement vol met actie en energie. Het vindt 30 april en 1 mei plaats in Chicago. Vorig jaar ben ik naar CES in Vegas geweest, daar ben ik dit jaar niet.

In 2009 heb ik ook gezegd een aantal ebooks uit te geven en dat is niet gelukt. In 2010 gaan er een aantal ebooks verschijnen, enkele gratis en een aantal die je tegen betaling kunt aanschaffen. De inhoud is toegespitst op de zelfstandige professional. Informatie voor mijn doelgroep waar behoefte aan is.

In 2010 ga ik weer een boek schrijven maar dit keer ga ik dit meer samen doen met klanten en lezers uit mijn doelgroep. Aangezien het vorige jaar mijn eerste boek was heb ik het boek alleen geschreven. Ik wilde het proces ervaren. Nu wil ik er meer klanten en lezers uit mijn doelgroep bij betrekken. Hierin is de introductie en werkwijze van het [boek](http://www.handboekcommunities.nl) van Erwin Blom een groot voorbeeld.

**Martijn Aslander** **([Lifehacking.nl](http://www.Lifehacking.nl) - [Twitter](http://www.twitter.com/resourcerer))**

[![](http://a1.twimg.com/profile_images/60450404/15335afc861db417f661d9f0ca15c30d_bigger.png)](http://a1.twimg.com/profile_images/60450404/15335afc861db417f661d9f0ca15c30d_bigger.png)In 2010 pak ik wat zaken op die in 2009 zijn blijven liggen. Ik dacht een enthousiast naast [lifehacking.nl](http://lifehacking.nl/) wel even snel een vergelijkbaar initiatief te kunnen lanceren in de vorm van ecohacking. Een site met praktische duurzaamheidstips, met daaromheen net als [lifehacking.nl](http://lifehacking.nl/) een ecosysteem met bijeenkomsten, boeken en dergelijke. Te hoog gegrepen. Nu [lifehacking.nl](http://lifehacking.nl/) beter op de rit staat, na een nieuwe site-makeover en een heuse dedicated redactie zal 2010 zeker betere kansen bieden voor een succesvolle lancering van ecohacking. Daarnaast ben ik de komende maand met Erwin Witteveen ons boek [Easycratie](http://tinyurl.com/y8s3wzw) aan het afronden, ook iets dat in 2009 vertraging had opgelopen.

**Patrick Mackaaij ([Eenmanierom.nl](http://www.Eenmanierom.nl) - [Twitter](http://www.twitter.com/mackaaij))**

[![](http://a1.twimg.com/profile_images/278898214/120_bigger.jpg)](http://a1.twimg.com/profile_images/278898214/120_bigger.jpg)2010 pak ik de zaken rondom Eenmanierom.nl professioneler aan (met BTW-, KvK-, en bankrekeningnummer). Hiermee wil ik het hobbygevoel ontstijgen. Omdat ik heb gemerkt dat de belastingtechnische kant mij veel energie kost heb ik dit professioneel uitbesteed. Zo wordt 2010 voor mij het eerste jaar als (part-time) ondernemer! Het idee achter de website heb ik uitgeschreven en ik ga ervoor om het huidige tempo van artikelen (n per week) vol te houden.

**Ad van der Hulst ([Adjustintime](http://www.adjustintime.nl) - [Twitter](http://twitter.com/AdvanderHulst))**

[![](http://a3.twimg.com/profile_images/397927439/Afbeelding_3_bigger.png)](http://a3.twimg.com/profile_images/397927439/Afbeelding_3_bigger.png)Mezelf omvormen van een specialistische P&O-er (CAO-gedoe) naar een generalistische sociaal kunstenaar die waarde toevoegt door **intelligentie** en **creativiteit** van medewerkers de plek te geven die ze verdienen (met lean en GTD). Waarom? Omdat het heel nodig is voor iedereen en mijzelf ook! Waarom niet in 2009? Ik moest ik eerst een nieuwe basis bouwen (eenmanszaak, weblog, netwerk enz.).

**Erwin Blom ([Erwinblom.nl](http://Erwinblom.nl) - [Twitter](http://www.twitter.com/erwblo))**

[![](http://a1.twimg.com/profile_images/200658518/Erwin_bigger.jpg)](http://a1.twimg.com/profile_images/200658518/Erwin_bigger.jpg)Bloggen. Dagelijks. Althans, dat is het voornemen. Omdat het zo simpel is op om Twitter even een idee of een link te droppen, is het bloggen er het afgelopen jaar danig bij ingeschoten. Zonde. Want niet elk idee is in 140 karakters te vatten. En aan goede archivering schort het ook. Vandaar dat mijn blog weer nieuw leven wordt ingeblazen. Omdat mijn blog mijn persoonlijke krantje is. Omdat een blog met de bijdrage waardevoller wordt. Omdat een blog het moederschip is, zoals je zelf zegt. Ik hoop dat ik het vol hou!

**Gaby Zwaan ([Gabygabyart](http://www.gabygabyart.com/) - [Twitter](http://www.twitter.com/gaby407))**

[![](http://a3.twimg.com/profile_images/557454693/GabyGabyArt_02_08_CRVDA_0927_bigger.jpg)](http://a3.twimg.com/profile_images/557454693/GabyGabyArt_02_08_CRVDA_0927_bigger.jpg)Ik ga in 2010 me inzetten voor woordblindheid .. ga mijn art gebruiken om te vechten tegen het stigma rond woordblinheid... Vanaf februarie gaan we een documentaire draaien "Dislexcity" genaamd. Heb veel zin om naast schilderen me ook ergens voor in te zetten.... let the fight begin

**Joeke-Remkus de Vries ([De Fries](http://www.de-fries.nl/) - [Twitter](http://www.twitter.com/defries))**

[![](http://a1.twimg.com/profile_images/603541780/me_bigger.jpg)](http://a1.twimg.com/profile_images/603541780/me_bigger.jpg)2009 was voor mij een ontzettend bewogen jaar met evenveel dieptepunten als hoogtepunten. De schommeling heeft ervoor gezorgd dat ik nooit echt optimaal in een constructieve flow heb kunnen komen van inzicht krijgen, leren en implementeren daar waar nodig.. en dat vind ik jammer. Dat is namelijk precies wat maakt wie ik ben.

In 2010 ga ik mij weer bewuster bezig houden met mijn eigen processen en minder de waan van de dag volgen.. ook al was dat soms ook echt nodig in 2009. 2010 gaat het jaar worden waarin ik mijn eigen interne leerproces, mijn eigen groei (spiritueel, persoonlijk en daardoor zakelijk) bewuster ga mee maken, zodat ik mijzelf ook weer bewuster ruimte kan geven het geleerde te implementeren. Zakelijke groei is bij mij inherent verwoven aan persoonlijke groei.
Stilstand is achteruitgang, maar soms moet je wel even stil staan om vooruitgang te integreren en dat is wat ik in 2010 wl ga doen.

**Bas van den Beld ([SearchCowboys](http://www.SearchCowboys.nl) - [Twitter](http://twitter.com/basvandenbeld))**

[![](http://a3.twimg.com/profile_images/74174813/bastekeninggroot_bigger.jpg)](http://a3.twimg.com/profile_images/74174813/bastekeninggroot_bigger.jpg)In 2010 ga ik meer tijd vrij maken voor iets wat ik in 2009 ook veel heb gedaan, maar nog niet zoals ik dat zelf wil: schrijven. Schrijven voor (internationale) sites, maar ook het schrijven van een of meerdere boeken.

**Bas van de Haterd ([RecTec](http://www.rectec.nl) - [Twitter](http://www.twitter.com/bvdhaterd))**

[![](http://a1.twimg.com/profile_images/614293444/profiel1_bigger.jpg)](http://a1.twimg.com/profile_images/614293444/profiel1_bigger.jpg)In 2010 ga ik daadwerkelijk minimaal n nieuw bedrijf opzetten buiten de adviesklussen om, dat in 2009 niet gelukt is. Waarom? Omdat ik in 2009 dacht alle tijd van de wereld te hebben (het was toch crisis) en het dus vooruit heb geschoven. In 2010 verwacht ik dat ik het druk heb, dus ga ik zorgen dat ik mijn tijd efficiënter indeel, maar vooral geen nieuw boek ga schrijven (denk ik), wat tijd over zou moeten houden om daadwerkelijk n van mijn business plannen tot bedrijf te brengen.

**Lucien Burm ([Feedforward](http://www.feedforward.com) - [Twitter](http://twitter.com/lucienburm))**

[![](http://a3.twimg.com/profile_images/427483309/avatar_punkmedia_20081020_twitter_bigger.jpg)](http://a3.twimg.com/profile_images/427483309/avatar_punkmedia_20081020_twitter_bigger.jpg)Leuke vraag, maar saai antwoord. 2010 zal wel het jaar van realisme worden voor velen. Wat een goed ding is overigens. Verwacht dat er weer wat zaken de goeie kant op gaan economisch gezien, maar geen leien dakjes. Dus er moet hard gewerkt worden en scherp gekeken naar wat wel en niet werkt en posities zullen alvast worden ingenomen als het gaat om grote consumenten diensten voor de glorieuze nabije toekomst (die is namelijk altijd glorieus weet je  ;-)  )  Als je dat vergelijkt met vorig jaar dan betekent dat een paar acties anders dit jaar. Dit jaar wordt: Meer mensen aannemen (voor die positie en groei), een financieringsronde, internationale lancering en ...(last but not least) omzet maken.  Een jaar van de palen goed neer zetten, zeg maar.

Tot zover deze eerste Vrijdag Vragen Vuur, dank aan allen voor je medewerking! Hmmm..reminder to self: Volgende week alleen vrouwen vragen!

_Heb jij een vraag voor de volgende Vrijdag Vragen Vuur? Stel hem in de comments, dan ga ik een leuke en passende groep mensen uit mijn netwerk de vraag stellen!_
