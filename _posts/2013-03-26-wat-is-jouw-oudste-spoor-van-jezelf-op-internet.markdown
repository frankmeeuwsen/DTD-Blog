---
author: frankmeeuwsen
comments: true
date: 2013-03-26 14:39:37+00:00
layout: post
slug: wat-is-jouw-oudste-spoor-van-jezelf-op-internet
title: Wat is jouw oudste spoor op internet?
wordpress_id: 3199
---

Bloghelden is een manifestatie van mijn fascinatie voor het recente verleden. Met name het verleden waar ik zelf nog deel van heb uitgemaakt. Dat is één van de redenen om Bloghelden te schrijven, om dat verleden vast te leggen voor de toekomst. Een van de meestgehoorde uitspraken als het gaat om je online aanwezigheid en identiteit is: "Pas op, want het internet _onthoudt alles_!". Tijdens mijn onderzoek voor Bloghelden kwam ik er achter dat dat reuze meevalt. Veel van de oudere blogs en links zijn niet meer vindbaar of werkend. Maar het is zo leuk om dat terug te traceren.





Dat brengt me bij een bericht van The Verge wat ik op Google+ tegenkwam: [What's the oldest trace of yourself you can find on the internet?](http://www.theverge.com/2013/3/25/4145960/whats-the-oldest-trace-of-yourself-you-can-find-on-the-internet). Hoe ver gaat jouw internetverleden terug? En gaat het _aantoonbaar_ terug? URL or it didn't happen!





![nieuwstr](../images/uploadimages/nieuwstr.gif)Ik trap graag af met mijn verleden. Het verste weg wat ik kon vinden en wat ik me kan herinneren dat ik heb gepubliceerd is [het WBNews van september 1996](http://web.archive.org/web/19971012110327/http://www.concepts.nl/wbnetnieuws/archief/index.html). Een wekelijkse nieuwsbrief voor de internetprovider WestBrabantNet. Die nieuwsbrief maakte ik zelf in HTML, publiceerden we via FTP op de site en werd daarna hardcore via email nog eens verstuurd naar al onze abonnees. Ruim geïnspireerd door de Daily Planet en de e-Wave van toen begon ik die nieuwsbrief. Of was het eigenlijk al een blog? Hoe dan ook, mijn oudste herleidbare spoor gaat naar [september 1996](http://web.archive.org/web/19971012110327/http://www.concepts.nl/wbnetnieuws/archief/index.html). Misschien vind ik iets wat nog ouder is, maar ik kan me dat bijna niet voorstellen. In mijn herinnering was WBNews mijn allereerste publieke _optreden_ online.





En wat is jouw oudste internet spoor? URL or it didn't happen!
