---
author: frankmeeuwsen
comments: true
date: 2011-02-06 20:01:32+00:00
layout: post
slug: brandbowl-meet-het-sentiment-van-superbowl-commercials
title: Brandbowl meet het sentiment van Superbowl commercials
wordpress_id: 1397
tags:
- commercial
- sentiment
- superbowl
- twitter
---

![](../images/uploadimages/brandbowl-e1297022368792.png)
Vandaag is het de grote dag voor sportfans in de USA. [Superbowl Sunday](http://www.nfl.com/superbowl/45). Ik heb geen idee wie tegen wie speelt en waar het is (ja OK, The Pittsburgh Steelers tegen The Green Bay Packers en het is in Arlington Texas, dank je internet) maar wat we hier wel altijd weten is dat de Superbowl garant staat voor een lading nieuwe commercials die in de pauzes worden getoond. De kosten voor 30 seconden zendtijd tijdens die wedstrijd zijn absurd hoog, dus de merken vinden dat ze met iets spectaculairs, waanzinnigs, worth-talking-about moeten komen. En dan maar hopen dat er inderdaad over gesproken wordt. Waar anders kunnen we dat meten dan op Twitter? Daarom is nu [Brandbowl](http://brandbowl2011.com/), een fraaie applicatie die realtime laat zien hoe over de diverse commercials wordt gesproken. Ten tijde van dit artikel staat Volkswagen stevig op nummer 1 met hun Darth Vader-commercial. Niet gek, als je weet dat de commercial al zo'n 12 miljoen keer [online is bekeken](http://www.dutchcowboys.nl/viral/21553) in de afgelopen 4 dagen.



Brandbowl is een interessante applicatie. Er valt vast wat af te dingen op de werking, de algoritmes en de manier van meten. Maar het idee om direct een hitparade van de meestbesproken commercials te hebben zou hier in Nederland zeker mogelijk zijn!
