---
author: frankmeeuwsen
comments: true
date: 2013-02-26 22:49:08+00:00
layout: post
slug: hoe-kan-de-mailbox-app-wel-handig-voor-je-zijn
title: Hoe kan de Mailbox app wel handig voor je zijn?
wordpress_id: 2996
---

Vorige week schreef ik [mijn review over Mailbox](http://lifehacking.nl/algemeen/mailbox-app-zet-je-in-een-virtuele-wachtrij-voor-een-lege-inbox/), de app die werd gezien als de redding voor overvolle mailboxen en gestresste webwerkers die door de mail het geheel niet meer zien. De review in één zin: Mailbox verplaatst je probleem naar later datum, maar lost het niet op. Maar met een [slim recept in IFTTT](https://ifttt.com/recipes/80994) kun je het wel redelijk goed aan je bestaande GTD-applicatie knopen. De enige voorwaarde is dat je GTD app een privé emailaccount heeft. Steeds meer diensten bieden dit aan, zodat je er makkelijk een bericht of een snelle todo naar kunt sturen. Zo zie je maar, e-mail is nog steeds springlevend.





[Mijn IFTTT recept](https://ifttt.com/recipes/80994) werkt als volgt:







  1. Maak een label in Mailbox die je GTD noemt. Of Omnifocus, RTM, Nozbe. Het maakt niet zo bar veel uit. Als het maar een naam heeft waarvan jij denkt: Daar moet ik mail in stoppen die ik in mijn GTD systeem wil verwerken


  2. Heb je supersecret GTD-app mailadres bij de hand.


  3. Ga naar dit IFTTT recept en wijzig als nodig de naam van het Gmail label ná [Mailbox]/ en vul je emailadres in


  4. Zet het recept aan.


  5. Doe een dansje. En maak een rap.





Nu kun je met een gerust hart Mailbox gebruiken, swipe de mails waar je íets mee moet doen naar je GTD map en IFTTT doet de rest.





Kun jij je tijd besteden aan belangrijker zaken.
