---
layout: post
title: Give me your GIF!
excerpt: Zie hoe de GIF zich losrukt van het digitale domein!
date: 2014-02-13 20:29
categories: 
    - random
    - links

---

Wie me kent, weet dat ik een onvoorwaardelijke liefde heb voor animated GIF's. Ik vind het heerlijk hoe bestaande technologie wordt hergebruikt in andere vormen. De GIF is een oud bestandsformaat maar door onder andere de tijdverdrijf-lijstjes van Upcoming en Buzzfeed zijn ze meer populair dan tevoren.

En nu heeft de GIF zich losgerukt van het digitale domein! Zie hier twee vormen waarin je je geanimeerde kattenfilm of slow-clap in de kroeg kunt uitdelen of op de schouw kunt zetten als kunstwerk.

![gifpop voorbeeld](/images/gifpop.gif "Uitdelen die kaartjes!")

[Gifpop](http://gifpop.io/) is een online winkel waar je een animated gif uploadt om er daarna via *lenticular printing* van die typische 3D kaarten van te maken. Je kent ze wel, die kaarten die meebewegen als je er in een andere hoek naar kijkt. Heerlijk! Ik wil dat!

![Giphoscope](/images/giphoscope.gif "Supercool!")

Maar echt te gek is de [Giphoscope](http://www.giphoscope.com/). Een combinatie van een *steampunk* fotolijst met het bekende flipboekje. Niet goedkoop, maar voor 299 euro heb je een betere conversatiestarter voor je bezoek dan de digitale fotolijstjes van de Mediamarkt!

Meer gifkunst? Check eens [Patakk](http://patakk.tumblr.com/), [Mr Div](http://mrdiv.tumblr.com/) en [89-A](http://www.89a.co.uk/)