---
author: frankmeeuwsen
comments: true
date: 2010-10-01 21:30:15+00:00
layout: post
slug: battle-of-the-curation-apps-1-storify
title: 'Battle of the Curation apps #1 - Storify'
wordpress_id: 1120
tags:
- BattleCurationApps
- Storify
---

![](../images/uploadimages/st-1.png)Zoals ik al beloofde in mijn eerdere post zou ik een aantal van de nieuwe applicaties rondom verhalenbeheer/curation/storytelling/verzamelingen (ik ben er nog steeds niet uit) gaan testen en de mogelijkheden, voor- en nadelen op een rij zetten. Ik begin vandaag met [Storify](http://www.storify.com) en maak gebruik van de berichten rondom de krakersrellen vrijdagavond in Amsterdam. Mijn verzameling is inmiddels [al overgenomen](http://www.volkskrant.nl/binnenland/article1425253.ece/Krakers_keren_zich_tegen_politie_in_Amsterdam) door de Volkskrant (dank u!) en wordt eigenlijk constant aangevuld als ik een nieuw en relevant item tegenkom.Â Ik ga proberen elke applicatie tegen dezelfde criteria te leggen zodat je zelf een afgewogen keuze kunt maken voor gebruik.


<!-- more -->

**Wat is Storify?**

Storify is recent op Techcrunch Disrupt [als grote verrassing](http://techcrunch.com/2010/09/27/storify/) uit de hoek gekomen. De tool profileert zich als "_a help for journalist, bloggers and experts to curate the web_". aan de hand van je Twittertijdlijn maar ook Flickr foto's, URL's en andere embeddable content kun je je eigen _Story_ maken en direct online publiceren. Storify is nog in een betafase, maar je kunt een uitnodiging vragen om in het betaprogramma te komen. Ze zijn te volgen via @storify

**Hoe kun je inloggen?**

Je kunt maar op n manier inloggen en dat is via een Twitter account. Die wordt automatisch aan je account gekoppeld zodat je direct aan de slag kunt met het maken van verzamelingen

**Welke mogelijkheden biedt de Twitter koppeling?**

Door de koppeling met Twitter kun je direct individuele tweets aan je verhaal knopen. Dit kunnen tweets zijn uit:



	
  * Je tijdlijn

	
  * Je eigen tweets

	
  * Je favorieten

	
  * Zoekwoorden (met mogelijkheid om alleen tweets met links of images te zoeken of zonder retweets)

	
  * Tweets van een specifieke gebruiker of lijst


**Welke koppelingen zijn er nog meer?**

Je kunt via Storify direct zoeken op



	
  * Flickr

	
  * Facebook

	
  * Youtube

	
  * Google (web, news en images)

	
  * Een specifieke URL opgeven (via Embed.ly wordt dan geprobeerd een snacksized stukje er van te maken)

	
  * Delicious bookmarks

	
  * RSS feed


**Heeft de app een bookmarklet?**

Storify biedt een interessante bookmarklet. Hiermee kun je in principe elke pagina aan een bestaande of nieuwe Story hangen. De bookmarklet herkent embeddable video's en zal deze als inhoud gebruiken voor je Story. De bookmarklet werkt speciaal op Twitter pagina's. Als je op een willekeurige Twitterpagina zit en je klikt op de bookmarklet krijg je bij elke tweet een _Storify This _link. De link opent een overlay waarmee je de tweet aan een bestaande of nieuwe Story kunt hangen.

![](../images/uploadimages/storify3.png)

![](../images/uploadimages/storify4.png)

Een nadeel van de bookmarklet is dat je niet makkelijk kunt bepalen waar je de nieuwe content wilt plaatsen. Het wordt standaard bovenin je Story toegevoegd, maar als je chronologisch werkt is dat dus net niet de bedoeling. Verder lijkt de bookmarklet zich soms wat te verslikken in fotopagina's van Mobypicture en Plixi, waarbij de foto niet goed wordt overgenomen.

**Mogelijkheden van de widget**

Als je je Story hebt gemaakt wordt hier automatisch een widget van gemaakt. Deze kun je via een regel Javascript op elke site zetten (zie hieronder). De widget neem daardoor de lengte aan van je Story, wat voor mij tegelijk een nadeel is. Ik zou liever een Slideshare-achtige oplossing zien zoals ik [al eerder](http://incredibleadventure.nl/2010/03/in-drie-stappen-naar-real-time-curators-graag/) beschreef. De widget is direct naar Twitter of Facebook te sturen en heeft een mail-a-friend mogelijkheid.

**Private/public mogelijkheid**

Storify biedt geen expliciete mogelijkheid om een Story priv te houden of expliciet met een groep(je) te delen via een unieke URL of wachtwoord beveiliging. Elke Story heeft een unieke URL

**Kunnen anderen ook toevoegen?**

Het is niet mogelijk om anderen uit te nodigen en bij te dragen aan de Story

**Verwijderen van streams**

Je kunt streams vanaf je overzichtspagina verwijderen

**Annotaties bij content**

Je kunt bij elk stuk wat je toevoegt een eigen tekst toevoegen. Enige HTML is toegestaan

**Eigen labels/hashtags voor Story**

Het is niet mogelijk om eigen labels of hashtags aan een Story te geven

**Editmogelijkheden**

Je kunt constant nieuwe content toevoegen en je eigen annotaties wijzigen. Het is niet mogelijk om geclipte content te wijzigen.

**Samenvoegen van Stories**

Je kunt meerdere Stories niet samenvoegen tot n nieuwe Story

**Reacties op een Story?**

Het is niet mogelijk om reacties te geven bij de Story zelf

**Aan te raden voor live gebruik?**

Als je een live verslag wilt doen via Storify dan is de bookmarklet goed te gebruiken. Maar maak het dan wel vanaf het begin een bottom-up Story waarbij de nieuwste content bovenaan staat

**Losse opmerkingen**

Het viel mij dat in het editscherm van Storify een grens lijkt te zijn in de scrollmogelijkheden. Het editscherm is in twee delen opgesplitst: Links kun je zoeken in de genoemde bronnen, rechts zie je je Story (zie onder). Bij het scrollen door je Story blijft de zoekmogelijkheid netjes in beeld, tot plm 20% van de onderkant, dan scrollt de zoekmogelijkheid en resultaten ook naar boven en kun je wat lastiger nieuwe content onderin toevoegen.

![](../images/uploadimages/storify1-e1285968109357.png)

Daarnaast lijkt zo nu en dan dat er content tijdelijk verdwijnt als je wisselt tussen de Edit- en Story-pagina, maar daar [lijkt aan gewerkt te worden](http://twitter.com/Storify/statuses/26115600377) door de makers.

**Conclusie?**

Ik heb Storify semi-live gebruikt bij het verzamelen van tweets en foto's rondom de krakersrellen. De bookmarklet werkt daar prima voor want je zeker op Twitter direct tweets toevoegen. Het constant openen van de overlay zou wat makkelijker kunnen waarbij je eenmalig aangeeft dat nieuwe tweets automatisch aan een Story worden toegevoegd. Storify biedt goede zoekmogelijkheden om zowel in het Hier en Nu te zoeken als in foto- en videosites. Zo kun je je Story makkelijk(er) aanvullen met illustratiemateriaal.

Storify is prima te gebruiken, maar hou rekening met de paar onhebbelijkheden (bookmarklet, verdwenen content, lange widget) en je kunt er zo mee aan de slag!

**Voorbeeld van een stream**


