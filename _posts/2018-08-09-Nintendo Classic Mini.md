---
layout: post
title: Ouderwets spelplezier met de Nintendo Classic Mini
date: 2018-08-09 12:56:19 +2h
excerpt:
published: true
header: ncmheader.jpg
syndication: indienews
---
De komende dagen logeren we bij vrienden in Haarlem. Terwijl zij op vakantie zijn passen wij op het huis, kunnen we de stad verkennen en [andere vrienden](https://okgo.nl) bezoeken. In het huis zijn we van alle gemakken voorzien, niet in de minste plaats omdat de heer des huizes al jaren actief is in de tech-journalistiek. Met als gevolg dat er meerdere gameconsoles aanwezig zijn voor ons. Vooral voor onze jongste zoon is dat een heerlijk tijdverdrijf. 

![](/images/ncmini.jpg)

Je zou denken dat Finn het liefste op de Playstation speelt of de Wii die voor het grijpen staat. Maar sinds vanochtend is hij verslingerd geraakt aan een klassieker. De [Nintendo Classic Mini](https://www.nintendo.nl/Divers/Nintendo-Classic-Mini-Nintendo-Entertainment-System/Nintendo-Classic-Mini-Nintendo-Entertainment-System-1124287.html) is een _remake_ van het klassieke NES gameconsole uit de jaren '80 in een miniatuur-uitvoering. De console is vooraf ge√Ønstalleerd met 30 klassiekers zoals Pacman, Donkey Kong Junior, Super Mario, Metroid, Galaga en Zelda. Maar Finn is direct geobsedeerd door het spel Kirby's Adventure. Hij had dit nog nooit gespeeld maar kent het hoofdpersoon Kirby uit het spel Super Smash Brothers, waar de volledige familie van Nintendo karakters in lijkt mee te spelen. 

Hij speelt het 8-bit spel met enorm veel plezier, heeft snel allerlei speciale mogelijkheden door en weet zich rap een weg te banen door de levels. Ik vind het in elk geval enorm leuk om te zien dat spellen uit de beginjaren van de gamecultuur en gameconsoles nog zo'n aantrekkingskracht hebben. Ik denk dat dit komt door een combinatie van een niet te lang achtergrondverhaal, je kunt direct gaan spelen met een relatief simpele besturing en omdat de vormgeving van het spel totaal niet levensecht is. Door het 8 bit karakter blijft er veel te raden en kijken over en wordt niet een complete wereld geschapen voor je ogen. Je kunt nog je eigen verhaal toevoegen aan datgene wat je ziet. 

![](/images/ncmfinn.jpg)

Het verbaast me trouwens niet dat de Nintendo Classic Mini de [best verkochte console](https://www.theverge.com/2018/8/2/17642236/nes-classic-npd-sales-data-june-2018) was in de maand juni. De retro-klassieker lag voor 60 euro in de winkel en overtrof in de verkopen de XBox, Playstation en de eigen Nintendo Switch. De prijs speelt zeker een grote rol en wellicht is de markt voor Playstation en Xbox al verzadigd. Saillant detail: De Nintendo Classic Mini lag pas op 29 juni in de winkel. In 2 dagen overtrof het dus in de aantallen verkopen. 