---
author: frankmeeuwsen
comments: true
date: 2013-01-01 08:04:30+00:00
layout: post
slug: 1-januari-heyho-lets-go
title: 1 januari. Heyho let's go.
wordpress_id: 2624
tags:
- nieuwjaar
- voornemens
---

![scaled.IMG_1115](../images/uploadimages/scaled.IMG_1115.jpg)“Daar doe ik niet aan hoor…goede voornemens.”

Een uitspraak die je veel hoort deze dagen. Ingegeven door het arbitraire moment om te starten met een verandering in je leven of omdat het niet nodig is. Ik ben er eveneens geen fan van. En toch wil ik het er even over hebben.

8 Uur in de ochtend op Nieuwjaarsdag. Ik lag om half 3 in bed. Maar met een zoon van 11 maanden die dwars door het vuurwerk heensliep is dit eigenlijk een uitslaapdag. Acht uur ’ s ochtends en ik zit met een kop Earl Grey beneden aan de eettafel wakker te worden. De [Perfect Lazy Sunday](http://eerstehulpbijplaatopnamen.blogspot.nl/2012/04/perfect-lazy-sunday-according-to.html) playlist past als een handschoen op deze dinsdag. Terwijl ik aan tafel zit schieten _voornemens-esque_ gedachten door mijn hoofd. Het zijn geen grootse veranderingen in mijn leven, maar een aantal wensen meer expliciet maken. Voor de zomer een nieuw e-book uitgeven. Lifehacking uitbouwen tot een meer robuust platform. Mijn eigen onderneming gezonder maken.

Ik heb mezelf nog een paar dagen vrij gegeven om deze lopende plannen meer vorm te geven. Maar gelukkig kan ik het afwisselen met familiebezoek en een lang-geplande bioscoopmiddag met Helie.

Een goed voornemen voor nu is om deze week nog in een wat lagere versnelling door te brengen. Dan zien we weer verder.
