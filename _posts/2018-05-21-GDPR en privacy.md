---
layout: post
title: Digging the privacy
date: 2018-05-21 09:12:33 +2h
excerpt: Een privacypolicy met een Creative Commons licentie. Omdat het kan.
published: true
header: aypabtu.png
syndication: indienews
---
Nu de laatste week in gaat voor de AVG/GDPR echt in werking treedt, is het tijd om deze site aan te vullen met een [privacy-verklaring](/privacy). Hier kun je lezen wie ik ben, welke datapunten je op deze site achterlaat, hoe je je daar van kunt ontdoen en welke publiek beschikbare data ik toon als jij besloot iets te vinden over een blogpost. Wil je meer achtergrond over het hoe en waarom, dan raad ik je aan om de artikel-serie ***GDPR en het Indieweb*** ([deel 1](http://diggingthedigital.com/GDPR-en-het-Indieweb/), [deel 2](http://diggingthedigital.com/GDPR-en-het-Indieweb-deel-2/) en [deel 3](http://diggingthedigital.com/GDPR-en-het-Indieweb-deel-3-Webmentions/)) en te lezen waarin ik onderzoek hoe en wat ik moet doen om zo goed mogelijk te voldoen aan de GDPR wetgeving.

Het bijzondere is dat de eindconclusie van dat onderzoek was, eigenlijk hoef ik niets te doen. Omdat dit een persoonlijke website is zonder winstoogmerk, ben ik vrijgesteld van de nieuwe wetgeving. Desalniettemin heb ik besloten wel meer inzicht te geven in de werking van de site en welke partijen hier bij betrokken zijn. Wellicht helpt het anderen weer, zoals ik veel heb gehad aan de artikelen en privacy verklaringen van anderen als [Fred Zelders](https://www.fredzelders.nl/privacy-verklaring-fzelders-nl/), [Ton Zijlstra](https://www.zylstra.org/blog/personal-data-protection-policy/), [Automattic](https://automattic.com/privacy/) en [Ascraeus](https://ascraeus.org/page/privacy/). Voel je vrij om mijn privacy verklaring als uitgangspunt voor je eigen verklaring te gebruiken. Ik heb hem vrijgegeven onder een [Creative Commons Sharealike](https://creativecommons.org/licenses/by-sa/4.0/) licentie.

