---
author: frankmeeuwsen
comments: true
date: 2013-04-05 21:02:10+00:00
layout: post
slug: de-wijze-raad-die-ik-van-angelina-jolie-kreeg
title: De wijze raad die ik van Angelina Jolie kreeg
wordpress_id: 3229
---

De laatste tijd ben ik weer vaak geïnterviewd door studenten voor eindprojecten, afstudeeropdrachten, tussentijdse opdrachten, huiswerk en andere redenen. Vaak gaat het over online aanwezigheid, social media, het verschil en de overeenkomst tussen analoge en digitale persoonlijkheid…dat soort onderwerpen dus. Vaak komt het gesprek op het onderwerp van “aanwezigheid op social media”. Met name “vaak aanwezig zijn op social media” wat zich vertaalt naar “alles delen op social media”. Studenten hebben het idee dat ik alles wat los en vast zit maar op het internet gooi en alles met iedereen deel. Ik zal niet ontkennen dat ik meer online zet dan mijn familieleden of directe omgeving. Maar het is te simplistisch om te denken dat je álles over mij online kunt vinden.

Tijdens SXSW 2010 hoorde ik danah boyd een quote van Angelina Jolie aanhalen die me sindsdien is bijgebleven. Ik citeer [de lezing van danah](http://www.danah.org/papers/talks/2010/SXSW2010.html):


<blockquote>Ages ago, Angelina Jolie was interviewed and asked about why she felt comfortable exposing her whole life to the public. She smiled and said that the more she put out in public, the more people stayed out of the things that she wanted to keep truly private.</blockquote>


Wat me steeds weer verbaast is de reactie van studenten als ik deze quote herhaal. Je zou toch denken dat deze “Generatie Einstein” of “Generatie Multitask” een dergelijke houding eigen heeft gemaakt… Of zou er nog wel wat te winnen zijn als het gaat om mediawijsheid…?
