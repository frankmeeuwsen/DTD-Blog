---
author: frankmeeuwsen
comments: true
date: 2010-03-13 13:41:31+00:00
layout: post
slug: symposium-over-privacy-en-sociale-netwerken-in-tilburg
title: Symposium over privacy en sociale netwerken in Tilburg
wordpress_id: 674
tags:
- privacy
- symposium
---

Ze opent vanmiddag met een keynote officieel het SXSW interactive festival, maar op 7 april kun je danah boyd ook in levende lijve meemaken op een middagsymposium in Tilburg. Het onderwerp: privacy in social network sites. Het symposium wordt georganiseerd door het Tilburgse Centrum voor Recht,  Technologie en Samenleving (TILT) van de Universiteit van Tilburg.

Dr. danah boyd is n van de meest bekende  onderzoekers op het gebied van sociale netwerk sites en hun (jeugdige)  populaties. Dr. boyd was n van de eerste wetenschappers die  diepgravend wetenschappelijk onderzoek deed naar dit nieuwe en bloeiende  fenomeen. In de afgelopen jaar heeft haar onderzoek zich gericht op de  manieren waarop jonge mensen sociale netwerk sites als Facebook en  MySpace gebruiken om uitdrukking te geven aan hun identiteit, deze te  ontwikkelen, en hun relaties met anderen te onderhouden. Dr. boyd doet  momenteel onderzoek naar sociale media bij Microsoft Research New  England, is fellow aan het Berkman Center for Internet and Society aan  Harvard, en Visiting Fellow aan het Tilburgse Centrum voor Recht,  Technologie en Samenleving (TILT). De titel van dr. boyd's lezing, die  een uur zal duren, is 'How social media is reworking privacy and  publicity'. Voor meer informatie over danah boyd, zie [www.danah.org](http://www.danah.org/)

Twee andere sprekers zullen reageren op dr. boyd's lezing. Dit zijn:
- Nine Ludwig, verantwoordelijk voor communicatie binnen de community  van het in Nederland immens populaire sociale netwerk Hyves ([www.hyves.nl](http://www.hyves.nl/)). Mevrouw  Ludwig zal vertellen over privacy vanuit het perspectief van een  provider, en zal uitleggen hoe Hyves probeert privacy-bescherming te  verbeteren binnen het eigen netwerk.
- Prof. dr. Ronald Leenes van het Tilburgse Centrum voor Recht,  Technologie en Samenleving (TILT), de oprichter van de meest recente  twijg aan de boom van sociale netwerk sites: een site met de naam Clique  ([http://clique.primelife.eu/](http://clique.primelife.eu/))  waarin allerhande privacy-beschermende mechanismen zijn opgenomen. Na  twee jaar sociaal-wetenschappelijk onderzoek naar privacy problemen in  bestaande sociale netwerk sites zoals Facebook, MySpace en Hyves zijn de  resultaten vertaald naar concrete mechanismen voor betere bescherming  van de privacy, die zijn verwerkt in Clique.

Het programma voor dit symposium is als volgt:

- 14.15: Zaal open voor het publiek
- 14.30-15.30: Grote lezing door Â dr. danah boyd
- 15.30-16.00: Koffie-/theepauze
- 16.00-16.30: Korte lezingen door Nine Ludwig en prof.dr. Ronald Leenes
- 16.30-17.00: Paneldiscussie met de zaal
Aansluitend op het middagprogramma is er een borrel.

Het symposium wordt gehouden op de campus van de Universiteit van  Tilburg. Voor een routebeschrijving en plattegrond, zie [http://www.plattegronduvt.nl/photo.html](http://www.plattegronduvt.nl/photo.html).  Deelname aan het symposium is kosteloos. Echter, het aantal plaatsen  voor dit symposium is beperkt. Diegenen die willen deelnemen, moeten  zich vooraf registreren! Stuur een e-mail aan Mevr. Vivian  Carter ([v.carter@uvt.nl](mailto:v.carter@uvt.nl)) om je aan  te melden.
