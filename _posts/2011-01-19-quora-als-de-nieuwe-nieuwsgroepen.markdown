---
author: frankmeeuwsen
comments: true
date: 2011-01-19 09:26:25+00:00
layout: post
slug: quora-als-de-nieuwe-nieuwsgroepen
title: Quora als de nieuwe nieuwsgroepen
wordpress_id: 1378
tags:
- quora
- usenet
---

Ik volg op Quora een aantal interessante discussies over een breed aantal onderwerpen. Een zeer actieve discussie op dit moment gaat over de vraag: "[What determines influence?](http://www.quora.com/What-determines-influence-Is-it-a-calculated-score-fan-numbers-or-something-else)", Hoe wordt invloed bepaald? Ik liep wat achter met het lezen van de antwoorden en gedachten maar terwijl ik dat zojuist zat te doen besefte ik me dat ik naar een oud fenomeen zat te kijken. [Nieuwsgroepen](http://en.wikipedia.org/wiki/Usenet).

Nu zullen de meesten een nieuwsgroep kennen als iets waar je muziek, films of foto's kunt downloaden, maar het Usenet is [origineel gestart](http://www.google.com/googlegroups/archive_announce_20.html) als een zeer omvangrijke en levendige discussie-omgeving over elk onderwerp denkbaar. Of het nu nieuwe internetprotocollen waren, breipatronen of de [fancultuur van Twin Peaks](http://groups.google.com/group/alt.tv.twin-peaks/topics?lnk), op Usenet kon je elk moment terecht voor een goede discussie. Of er werden aan kondigingen gedaan, zoals een [nieuw WorldWideWeb Project](http://groups.google.com/group/alt.hypertext/msg/395f282a67a1916c?pli=1) in 1991...Tegenwoordig kennen we het als Google Groups.

[Quora](http://www.quora.com) is eigenlijk niet veel anders, met dat verschil dat je jezelf beter en op grotere schaal kunt profileren als expert. Iets wat op Usenet al lang gebeurde, maar dat was voor we blogs, Twitter en Facebook hadden. Quora heeft zich slim genesteld in dat ecosysteem (of _egosysteem_) en biedt een extra kanaal om je expertise te laten zien en te verspreiden.

McLuhan heeft wederom gelijk gekregen: [The medium is the message](http://en.wikipedia.org/wiki/The_medium_is_the_message). Nu is het de vraag of we op Quora ook een [Eeuwige September](http://groups.google.com/group/nl.eeuwig.september/topics?lnk) krijgen...
