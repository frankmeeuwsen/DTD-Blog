---
author: frankmeeuwsen
comments: true
date: 2011-09-27 21:41:53+00:00
layout: post
slug: de-kracht-van-lijstjes
title: De kracht van lijstjes
wordpress_id: 1774
tags:
- lijstjes
- listmaking
- webapp
---

![](../images/uploadimages/topten1-300x269.jpg)Lijstjes. Het menselijk ras is volgens mij [verslaafd](http://appliedpoetics.com/2010/01/05/why-do-we-love-lists-here-are-five-reasons/) aan lijstjes. To do lijstjes, favorietenlijstjes, boodschappenlijstjes, wensenlijstjes. [Allerlei soorten lijstjes](http://listverse.com/) om onze gedachten te ordenen en de chaotische wereld om ons heen in kaart te brengen. Om je te positioneren als een kenner, een connaisseur, op je vakgebied. Om je voorkeuren duidelijk te maken. Blogposts zweren bij de Listposts, de gegarandeerde bezoekmagneet voor je site. Er zijn zelfs boeken en films rondom lijstjes gemaakt. Is [High Fidelity](http://www.youtube.com/watch?v=dt9NyOaXFrY&feature=related) de ultieme lijstjesfilm? Misschien wel...
<!-- more -->
Ik ben zelf ook dol op lijstjes. Ik hou er van om ze zelf te maken, variërend van boodschappenlijstjes tot werk wat ik het komend uur wil hebben gedaan en ik hou er van om lijstjes van anderen te lezen. Ik hou van het keuzeproces wat er achter zit, wat het vertelt over de lijstmaker, of de lijst compleet, uitsluitend en uitputtend is en of ik er iets aan kan bijdragen of iets mee kan doen.

Recent ontdekte ik [List.ly](http://list.ly) en ik ben er meteen verliefd op geworden. Alhoewel, laat ik het nuanceren. Het was geen _love at first sight_, maar ik zie zeker de potentie in de webapplicatie. Op List.ly kun je na inloggen allerhande lijstjes maken. En ja, op deze lijstjes kun je weer stemmen, je  kunt anderen uitnodigen om aanvullingen te doen en te reageren. Het ziet er allemaal nog niet echt gelikt en af uit, maar dat is niet zo erg. Ik kan weer lekker snel lijstjes maken. Je typt een URL in en de app zoekt de titel en mogelijke tekst bij. Natuurlijk kun je dat nog wijzigen. Ben je klaar? Met een Publisher Key kun je de lijst op je eigen blog publiceren en delen. Maar helaas werkt dat maar op n site en ik heb hem aangevraagd op Lifehacking.nl. Dus je moet het nog even doen met [een link naar mijn lijst met apps om lijstjes te maken](http://list.ly/list/Mw-listmaker-apps). Een soort Droste effect, ik weet het. Maar vul aan, stem en reageer. Zo kun je zelf de kracht ervaren van lijstjes.

