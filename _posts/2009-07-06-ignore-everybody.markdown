---
author: frankmeeuwsen
comments: true
date: 2009-07-06 07:22:36+00:00
layout: post
slug: ignore-everybody
title: Negeer iedereen
wordpress_id: 190
tags:
- boek
- recensie
- zelfstandig
---

[![41QbZXspduL._SL500_AA240_](../images/uploadimages/41QbZXspduL._SL500_AA240_-150x150.jpg)Ignore Everybody: and 39 Other Keys to Creativity](http://www.amazon.com/gp/product/159184259X?ie=UTF8&tag=punkeycom-20&linkCode=as2&camp=1789&creative=390957&creativeASIN=159184259X)![](http://www.assoc-amazon.com/e/ir?t=punkeycom-20&l=as2&o=1&a=159184259X) is de prikkelende titel van Hugh MacLeod's eerste boek. De [blogger/cartoonist](http://www.gapingvoid.com/) vat in zo'n 150 pagina's het leven van een creatieve professional als volgt samen:



	
  * Volg je passie,

	
  * Doe wat je het liefste doet,

	
  * Vergeet de kritiek en goed bedoelde adviezen om je heen,

	
  * Neem je eigen verantwoordelijkheid,

	
  * Doe het in je eigen stijl,

	
  * Verwacht geen wonderen.


<!-- more -->

Verwacht geen moeilijke theoretische benaderingen, grafieken die naar rechtsboven wijzen, consultant-achtige kwadrantmodellen en voorbeeld na voorbeeld hoe het kan zijn. Als je de blog en cartoons op HughÂ´s blog Gapingvoid [een beetje kent](http://www.gapingvoid.com/), dan weet je wat je kunt verwachten: Snelle, puntige columns, geen blad voor de mond, hard, meedogenloos maar eerlijk. Zijn boek leest als een blog, lekker snel en je hoeft niet vooraan te beginnen. Voor zijn tips en adviezen (of zijn het waarschuwingen?) put hij uit zijn eigen ervaring, hoe hij als jonge medewerker van een reclamebureau liever achter op visitekaartjes zat te tekenen en daar maar besloot mee door te gaan.

Mijn meest favoriete column/hoofdstuk is "Never compare your inside with somebody else's outside" waarin hij het verhaal vertelt van een man die antieke haarden verkoopt in plaats van antiek, waar hij een grote liefde voor heeft. Bottomline: "Never sell something you love". Hugh weet vaak in een paar zinnen de vinger op de zere plek te leggen en er dan nog eens met een roestige spijker in te peuren en te prikken.Voor mij persoonlijk is het een boek wat me sterkt in de beslissingen die ik de afgelopen tijd heb gemaakt. [![thefuturebelongs219](../images/uploadimages/thefuturebelongs219-300x168.jpg)](../images/uploadimages/thefuturebelongs219.jpg)

[Ignore Everybody](http://www.amazon.com/gp/product/159184259X?ie=UTF8&tag=punkeycom-20&linkCode=as2&camp=1789&creative=390957&creativeASIN=159184259X)![](http://www.assoc-amazon.com/e/ir?t=punkeycom-20&l=as2&o=1&a=159184259X) is geen standaard businessboek, maar krijgt bij mij zeker een plaatsje in de boekenkast om zo nu en dan nog eens terug te bladeren en in 2 minuten een column te lezen. In de zijbalk vind je een 10 minuten college van Hugh. Zeker de moeite waard!
