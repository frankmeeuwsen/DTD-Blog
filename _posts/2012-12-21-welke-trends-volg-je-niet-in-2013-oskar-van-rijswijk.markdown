---
author: frankmeeuwsen
comments: true
date: 2012-12-21 09:00:19+00:00
excerpt: 'Een nieuwe verzameling NIET te volgen trends voor 2013 door industrie experts
  en vooruitkijkers. Vandaag auteur van Lifehacking met Evernote: Oskar van Rijswijk.'
layout: post
slug: welke-trends-volg-je-niet-in-2013-oskar-van-rijswijk
title: Welke trends volg je NIET in 2013 – Oskar van Rijswijk
wordpress_id: 2533
series:
- Welke trends volg je NIET in 2013
tags:
- TrendOntvolger2013
---

![](../images/uploadimages/tarot-shutterstock_2120576-300x225.jpg)Het einde van het jaar staat in marketingland en de internetindustrie garant voor talloze lijstjes met trends, vooruitzichten, glazenbollenkijkerij en koffiedrabinterpretaties. Ik heb dit een paar jaar aangekeken en ik kom tot de conclusie dat het vrijwel onmogelijk is om écht naar de trends te kijken en er écht een serieuze uitspraak over te doen. Had iemand verwacht dat Google+ dit jaar zo’n vlucht zou nemen? Dat Twitter in de fotofilters zou gaan? Social Business een nieuw modewoord zou zijn? We als makke paarden achter een Koreaanse popster aanhinniken? Het is goed om naar grote ontwikkelingen te kijken, maar tegelijk is het wel zo prettig om je zo nu en dan te laten verrassen. Is het dan wel zo nodig om al die trendvoorspellingen te lezen en je er naar te schikken?

Daarom gebruik ik de laatste weken van dit jaar voor een andere benadering: Ik heb een aantal industrie-experts, startupmoguls, vrienden en andere adresboekbewoners gevraagd welke trends ze in 2013 pertinent NIET gaan volgen. De meesten hebben geantwoord, sommigen denken er nog over na en een enkeling vind het een té moeilijke vraag. De complete serie kun je uiteindelijk vinden op [deze pagina](http://incredibleadventure.nl/tag/trendontvolger2013/).

Vandaag mijn collega-auteur van [Lifehacking met Evernote](http://ebooks.lifehacking.nl/shop/lifehacking-met-evernote/): Oskar van Rijswijk!
<!-- more -->
[box type="note" style="rounded" border="full" icon="none"]![](../images/uploadimages/ovatar_bigger.jpg)@ovanrijswijk. Oskar is onderhandelaar op het raakvlak van oud en nieuw werken. Hij is dol op digitaal, wars van gedoe en altijd op zoek naar eenvoud. Misschien is hij daarom wel liefhebber van de natuur, iOS en GTD 2.0. Je kunt hem makkelijk via internet [ontmoeten](http://scriptogr.am/ovanrijswijk/).

[/box]

**[dropcap]1.[/dropcap]Nieuwe smartphones** — De iPhone 5 of de nieuwe Android-phones: allemaal dure varianten van hetzelfde. Een beetje sneller, een andere resolutie of formaat van het beeldscherm, dunner, ander materiaal..... in essentie allemaal meer van hetzelfde. Ik gebruik gewoon mijn eerste iPhone, zolang 'ie het nog doet. 

De eerste iPhone was een vooruitgang, vergeleken met de telefoons van daarvoor. Ik heb er destijds graag mijn Nokia mee vervangen. iOS, Apps, touch-screen - allemaal écht anders en veel beter.

Na de iPhone kwamen de iPad en andere tablets. Daarop kun je alles-behalve-bellen-en-sms wat je op de iPhone kon (en kunt) doen uit en thuis veel prettiger en productiever doen. Door het contrast met de gebruikersvriendelijkheid werd ineens mijn gebruikerservaring op de smartphone slechter: alles is maar gepriegel, langzaam typen en te klein om goed te kunnen lezen. De tablet maakte mijn smartphone overbodig als mobiele computer. Ik gebruik 'm slechts om te bellen en te SMSen. Daarvoor heb ik geen nieuwe nodig, dat gaat nog steeds prima op mijn oude iPhone.

**[dropcap]2. [/dropcap]Nieuwe dunne notebook met Retina beeldscherm** — Oh zo verleidelijk: zo'n MacBook Air. Of nog mooier: zo'n MacBook met Retina beeldscherm. En dan al die handige OSX-apps. Deze notebooks zijn compact, licht en dus bijna zo makkelijk mee te nemen als een tablet. De apps bieden meer kunstjes ....

Maar maken de apps op zo'n apparaat mij productiever? Niet echt. Vrijwel alles wat ik wil kunnen doen om productief te zijn, kan ik op mijn iPad. Die enkele taken (steeds minder! iOS is een nog groeiend platform en voor alles is wel een app in de App Store, eerder te veel keus, dan te weinig), die ik niet kan doen op de iPad, kan ik doen op mijn oude notebook-met-Windows. Bovendien kost het tijd, veel tijd om al die OSX-apps goed in het hoofd en de vingers te krijgen.

**[dropcap]3. [/dropcap]Kledingmode** — Kleding moet prettig dragen en geschikt zijn voor de context. Meer is
voor mij niet nodig. Ik heb een aantal pakken, met toebehoren voor mijn werk. Zie het als een "uniform". Goed spul, licht, geschikt om in vele omstandigheden - ook lopen, OV en fiets - gemakkelijk in te bewegen.

Ik heb aantal sets wandelkleding. Goed spul, licht, geschikt voor alle omstandigheden - uit en thuis. Wanneer ik geen pak draag, heb ik die kleding aan. Bijpassend heb ik halfhoge en lage wandelschoenen.

Deze spullen gaan al jaren mee. Ze kunnen nog lang mee. Soms is iets (bijna) versleten, dan zet ik dat op een lijstje. Als ik het na een maand  nog steeds wil vervangen door een nieuw exemplaar: dan - en alleen dan - ga ik rechtstreeks naar een winkel en koop ik iets van goede kwaliteit. Geen mode, geen uitverkoop - gewoon wat ik uit de keuze die er dan is het beste vind. Daarna draag ik het tot het versleten is.
Eenvoudig. Geen gedoe, geen tijdrovend Zalando-gedrag, maar gewoon efficiënt gebruiksgemak.

Wat zijn jouw te negeren trends in 2013? Laat ze achter in de reacties!
