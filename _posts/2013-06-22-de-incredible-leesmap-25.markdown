---
author: frankmeeuwsen
comments: true
date: 2013-06-22 10:50:57+00:00
layout: post
slug: de-incredible-leesmap-25
title: 'De Incredible Leesmap #25'
wordpress_id: 3539
tags:
- leesvoer
---

Jullie zullen het hebben gemerkt dat het de afgelopen twee weken hier wat rustiger is. Dat is niet geheel onbedoeld. Ik merkte dat ik de laatste weken te veel en te vaak met mijn hoofd in het beeldscherm zit en te weinig daarbuiten. Deels door [het nieuwe project bij KPN](http://kpn.com/slimmerondernemen) met de bijbehorende drukte en deels door allerlei kleine lopende projecten die ineens samenvallen. Dan is er misschien nog wel de tijd om te bloggen, maar gewoon niet de zin. Ik weet het, ik roep het zelf, gewoon doorzetten, blijven doorgaan, dwing jezelf om elke dag te schrijven. Maar de dwang sloeg om in een afkeer en de vermoeidheid nam het over.
Dan is het tijd om naar je eigen lijf en geest te luisteren en even pas op de plaats te maken. Noem het een zomerstop. Maar de komende tijd zal het op deze blog wat rustiger zijn. Even het hoofd leegmaken op een andere manier dan via een publiek platform. Even terugtrekken in de offline schaduw en weer aandacht geven aan de zaken die er écht toe doen. De leesmap is er deze week en volgende week in elk geval nog.



	
  * [TED and the Declining Value of Ideas — Medium](https://medium.com/better-humans/492bc0271e79) – Kijken naar een TED video en het er hartgrondig mee eens zijn maakt je nog geen activist of wereldverbeteraar…

	
  * [Why ‘I Have Nothing to Hide’ Is the Wrong Way to Think About Surveillance — Wired](http://www.wired.com/opinion/2013/06/why-i-have-nothing-to-hide-is-the-wrong-way-to-think-about-surveillance/) – Met de actuele afluisterangst is het goed om na te denken over je eigen privacy en de redenen om iets voor jezelf te houden.

	
  * [Ride the Hashtag, Don’t Create it. — Medium](https://medium.com/i-m-h-o/569e51ae8820) – Gary V legt het weer eens helder uit: “Social media has much more upside when you’re actually listening and responding and reacting.”

	
  * [#Unplug: Baratunde Thurston Left The Internet For 25 Days, And You Should Too — Fast Company](http://www.fastcompany.com/3012521/unplug/baratunde-thurston-leaves-the-internet) – Je zou bijna gaan denken dat mijn zomerstop door deze artikelen is gepland…niets is minder waar.

	
  * [The web isn’t print. Don’t Let Paper Paradigms Drive Your Digital Strategy — Harvard Business Review](http://bit.ly/11Shzk2) – Mijn uitdaging voor de komende maanden. Hoe verandert het vertellen van verhalen als je niet meer nadenkt met een papieren uitgangspunt?


Fijne zomer!
