---
layout: post
title: De 5 podcasts die je moet luisteren
date: 2018-02-11T130728CET
excerpt: Deze week eens geen leesmap, maar een luistermap
published: true
---
Vorige week was er geen leesmap, daarvoor was het al net zo moeilijk om op zondag een post met vijf artikelen klaar te hebben. Afgelopen week  merkte ik dat het me tegen begon te staan. Een dwingend _format_ wat ik mezelf heb opgelegd. Elke zondag 5 interessante artikelen. Het liefst uniek en nog niet elders al wijdverspreid. Hoe zeer ik van mijn lezers hou en hoe erg ik kan genieten van strakke formats, ik stop met de wekelijkse leesmap op zondag. Als ik tegen mijn zin of me te gedwongen voel om hier elke zondag die links te plaatsen, dan moet ik het niet doen. 

Dat betekent niet dat ik geen interessante artikelen meer zal delen. Maar meer als losse blogposts. Wat korter, misschien meerdere keren per dag. Misschien eens een week niet. Ik weet het nog niet. 

## Formatloos
Ik ben echt een fan van formats. Ik kan genieten van de dagelijkse nieuwsbrief van Fast Moving Targets, de wekelijkse muziekupdate in de "Nielsbrief" en de tweewekelijkse Sunday Boom van Bas Gezelle. Maar op dit moment kan ik zelf niet de tijd en energie opbrengen om dit zelf wekelijks te doen. Dus ga ik formatloos. Waarschijnlijk is het een doodzonde in de promotie en groei van mijn blog. Maar dat is dan weer míjn voordeel: Ik heb geen plan met dit blog anders dan mijn eigen ideeën en een eigen stem op het web hebben en houden. [Blogdrift][1]. Dus als je van de formats bent en trouw elke zondag een vast hoekje verwacht, het spijt me. Dan is dit blog niet voor jou. Wat je wel kunt doen is je abonneren op mijn blog via [RSS][2]. Geen zin in een RSS-reader? Koppel de feed aan je email via [IFTTT][3] (We werken aan een goede koppeling via [Olisto][4]!) en je krijgt netjes alles per mail binnen. 

Vaarwel Digitale Leesmap, tot ooit!

## 5 podcasts
Een open deur: podcasts worden steeds populairder. Niet alleen aan de luisterkant, aan de productiekant komen steeds meer interessante titels die voorbij de standaard thema's gaan uit de begindagen van de podcasts. Veel podcasts gingen (erg meta) over podcasts, over social media en over nieuwe technologie. Die tijd is nu wel voorbij en er zijn podcasts over een enorm aantal onderwerpen. Wat er weer voor zorgt dat het luisterpubliek groeit, wat weer een voedingsbodem is voor nieuwe producties. De gevestigde mediatitels zijn eveneens serieus met het medium bezig, dat draagt ook weer bij aan een groeiend publiek. Al met al genoeg reden om eens in mijn eigen abonnementenmap te kijken en jullie 5 titels te geven die de moeite waard zijn. Numrush maakte eind vorig jaar een mooie serie over de staat van podcasting in Nederland. [Luisterwaardig][5]!

## Radio Motherboard
[Radio Motherboard][6] is de juiste lengte en het juiste format. Diverse onderwerpen, snel en goed gebracht. Zoekend naar de manieren waarop nieuwe technologie, cultuur en ontdekkingen onze wereld veranderen.

## Song exploder
[Song Exploder][7] is voor de muziekfreaks. Een podcast waarin muzikanten hun eigen nummers uit elkaar halen en stuk voor stuk vertellen hoe het tot stand kwam. Weezer's River Cuomo die uitlegt hoe een songtitel ontstond op een kinderverjaardag tot The Roots die het gevoel van de jaren '60 terughalen met gastmuzikanten. Een genot om naar te luisteren.

## Klap van de Molen Podcast
Sinds een paar weken is David Achter de Molen op 3FM te horen, maar zijn eigen podcast is minstens de moeite waard. Een wekelijkse muziek/discussie podcast van de ex-zanger van John Coffey: [Klap van de Molen][8].

## Note to Self
Manoush Zomorodi helpt in [Note to Self][9] je menselijkheid te bewaren in deze digitale overvloed. Ze ondergaat zelf hoe verveling je tot creativiteit kan brengen of ze zoekt uit hoe je tot een juiste hoeveelheid schermtijd komt voor je kinderen. Meditatie, Black Mirror, Alexa en Fakenews, het komt allemaal langs. 

## Trust Nobody
Een [tijdelijke podcast][10] rondom het programma Wie is de Mol. Mijn enige uitzondering op de regel dat podcasts niet langer dan een uur mogen duren. Elger, Nelleke en Mark bespreken elke zondag of maandag de laatste aflevering van Wie is de Mol en verbazen me elke keer wat een enorme Molloten het zijn. Leuk! 

[1]:	/blogdrift
[2]:	/feed.xml
[3]:	ifttt.com
[4]:	https://olisto.com
[5]:	https://soundcloud.com/numrush/sets/de-staat-van-podcasting-in
[6]:	https://overcast.fm/itunes946704646/radio-motherboard
[7]:	http://songexploder.net
[8]:	https://soundcloud.com/klapvandemolen
[9]:	https://www.wnyc.org/shows/notetoself/
[10]:	https://trustnobody.nl/