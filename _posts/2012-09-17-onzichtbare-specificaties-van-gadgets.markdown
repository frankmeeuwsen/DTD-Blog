---
author: frankmeeuwsen
comments: true
date: 2012-09-17 05:44:22+00:00
layout: post
slug: onzichtbare-specificaties-van-gadgets
title: Onzichtbare specificaties van gadgets
wordpress_id: 2282
tags:
- commentaar
- gadgets
---

Vorige week zagen we de lancering van de iPhone 5. Eerlijk gezegd, geen spectaculair nieuw model maar een evolutie van de iPhone 4. Inmiddels is de telefoonoorlog tussen Apple en de rest van de wereld goed losgebarsten. En Samsung leidt de troepen. Naast het geruzie om patenten besluit Samsung met een printadvertentie te komen die _subtiel_ (ahem) aangeeft wat het verschil is tussen de twee. Klik de illustratie voor een grotere versie van de advertentie.





[![](../images/uploadimages/Samsungad-640x1236-155x300.jpeg)](../images/uploadimages/Samsungad-640x1236.jpeg)Het is makkelijk om puur op specificaties af te gaan. Op de technische specificaties van een toestel. Maar er is meer. Ik heb het afgelopen jaar een Android toestel gehad. Ja, het is een heel _open_ toestel wat je naar eigen inzicht kunt configureren. Waar je niet afhankelijk bent van een gecontroleerde marktplaats voor apps. Een toestel met SD-kaart die ik op mijn computer kan vullen en kan gebruiken.





Maar ik werd knettergek van die Samsung met Android!





Want ik kon hem elke dag opladen vanwege het absurde batterij verbruik. Ja, dat heb ik met een app gemonitored en er waren geen duidelijke aanwijzigingen wat er aan de hand kon zijn. Ik had een toestel wat minstens eens per twee dagen vastliep. Altijd op een moment dat je snel even een mail wil checken, kaart wil bekijken of een MP3 wil opzetten. Apps die elkaar dwarszitten. 
Maar ook het _gevoel_. Het gevoel van het toestel zat niet lekker. Op het moment dat ik een iPhone 4S in mijn handen had wist ik dat het weer klopte.





Goede apparatuur heeft onzichtbare specificaties die je heel persoonlijk zijn.



