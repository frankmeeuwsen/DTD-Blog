---
author: frankmeeuwsen
comments: true
date: 2012-08-12 06:25:36+00:00
layout: post
slug: welke-posts-waren-het-eerste-half-jaar-meest-populair
title: Welke posts waren het eerste half jaar meest populair?
wordpress_id: 1638
tags:
- statistieken
---

Ik heb een haat-liefde verhouding met statistieken. Als ik in Google Analytics kijk dan zit ik soms vol verwondering te kijken wat er allemaal is te meten. Vol overgave stort ik me weer op de Geavanceerde Segmenten, funnels en Content Drilldowns. Om er na een kwartier achter te komen dat ik eigenlijk geen flauw idee heb wat ik doe en ik de site weer wegklik, iets mompelends over "het gaat om kwaliteit in plaats van kwantiteit". Zo'n ochtend was het dus net weer. En eigenlijk vind ik het vooral leuk om te zien wat er zoal wordt gelezen op mijn site. Daarom eens een top 10 van de meest gelezen blogposts op mijn site!

![](../images/uploadimages/gajuli2012.png-519x300.png)

In de top 10 staat een brede variatie aan onderwerpen. Het meest populair en meest gevonden is mijn uiteenzetting [waarom de Facebook app Branchout populair](http://incredibleadventure.nl/2011/02/5-redenen-waarom-branchout-wel-interessant-gaat-worden/) gaat worden (moet nog steeds gebeuren volgens mij...), gevolgd door [mijn lol met de Arduino](http://incredibleadventure.nl/2011/07/de-lol-met-een-arduino-en-de-online-community/). Kan iemand mij trouwens al vertellen waar [mijn Likes op Facebook](http://incredibleadventure.nl/2010/07/waar-zijn-mijn-likes-op-facebook/) zijn te vinden? In tegenstelling tot mijn voorspelling over Branchout, is [Path wel degelijk mijn nieuwe Twitter](http://incredibleadventure.nl/2012/01/waarom-path-mijn-nieuwe-twitter-is/) aan het worden. Het nieuwe studiejaar begint, dus studenten kunnen weer hun hart ophalen aan [mijn 7 antwoorden](http://incredibleadventure.nl/2012/03/7-vragen-die-elke-student-stelt-over-social-media-en-de-antwoorden/) op de vragen die ze altijd stellen. Waarom [de aankondiging van een TV programma](http://incredibleadventure.nl/2011/01/kijktip-de-mens-als-kuddedier/) zo populair is, snap ik niet helemaal, maar fijn te zien dat mijn kijkgedrag wordt gewaardeerd. Hekkesluiters zijn mijn boze bericht over [Eneco](http://incredibleadventure.nl/2012/05/zeg-eneco-zo-gaan-we-niet-met-elkaar-om-toch/) en een [linktip](http://incredibleadventure.nl/2012/04/de-meest-gedownloade-man-ter-wereld/).

Lekker gevarieerd niet waar?
