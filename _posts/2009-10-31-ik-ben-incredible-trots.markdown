---
author: frankmeeuwsen
comments: true
date: 2009-10-31 17:06:28+00:00
layout: post
slug: ik-ben-incredible-trots
title: Ik ben Incredible trots!
wordpress_id: 293
tags:
- communities
- interview
- pr
---

[![boek_frankmeeuwsen](../images/uploadimages/boek_frankmeeuwsen_thumb.png)](../images/uploadimages/boek_frankmeeuwsen.png)Wauw! Dat was wat ik dacht toen ik [dit artikel](http://www.erwinblom.nl/blog/2009/10/30/frank-meeuwsen-blijf-menselijk-blijf-eerlijk-en-blijf-jezelf.html) zag op Checklist, de weblog van Erwin Blom. Hij heeft het afgelopen jaar hard gewerkt aan zijn boek [Handboek Communities](http://www.managementboek.nl/boek/9789022959480/handboek_communities_erwin_blom?affiliate=1703) (affiliate link) wat komende maandag eindelijk verschijnt. In het voorjaar stuurde hij me een Google Doc met een aantal vragen over social media en communities. Na wat diep nadenken en veel nalezen (en weer denken) kwam ik tot wat mooie antwoorden, al zeg ik het zelf. Tegelijkertijd waren de vragen zo opgesteld dat je er bijna complete boeken over zou kunnen schrijven.

<!-- more -->  

Wat heeft Erwin nu gedaan? In het boek kun je her en der quotes vinden van iedereen die hij heeft geïnterviewd. Maar je kunt op [socialmediahub.nl](http://socialmediahub.nl) ook alle volledige interviews vinden, mooi opgemaakt in een PDF. Te gek! In een boek heb je natuurlijk maar een beperkte ruimte, maar op Internet is ruimte genoeg. Dus biedt daar alles aan. Niet omdat het allemaal voor iedereen van enorme waarde zal zijn. Maar omdat er altijd niches zijn, kleine groepen mensen, die over een specifiek onderdeel net even iets meer willen weten. En die kun je dus uitstekend bedienen met alle content online. 

 

Uiteraard is het ook voor mij als startend ondernemer een enorme opsteker om zo in [en naast](http://www.erwinblom.nl/blog/2009/10/30/frank-meeuwsen-blijf-menselijk-blijf-eerlijk-en-blijf-jezelf.html) het boek te staan met vele andere geïnterviewden. Goed voor mijn PR dus! 

 

Het geeft me ook weer inspiratie voor de marketing rondom [Bloghelden](http://www.bloghelden.nl), mijn eigen boek wat in het voorjaar van 2010 uitkomt. Te gek!
