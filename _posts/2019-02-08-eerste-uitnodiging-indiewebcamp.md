---
layout: post
title: Welkom op het open web, een eerste uitnodiging voor IndieWebCamp Utrecht
date: 2019-02-08 10:46:59 +1h
excerpt: Er komt een IndieWebCamp in Nederland. Wie heeft er plek voor ons?
published: true
header: header-indiewebcamp.png
category: indieweb
tags: 
- indieweb
- indiewebcamp
- utrecht
---

Ton beschrijft in zijn blogpost [Return to the Open Web! vs Join the Open Web!](https://www.zylstra.org/blog/2019/02/return-to-the-open-web-vs-join-the-open-web/) het sentiment wat we al een tijd hebben. Het open web is er altijd al geweest, maar we hebben het links laten liggen. Nu zijn er de mogelijkheden om er weer goed gebruik van te maken. Om meer te doen dan alleen te scrollen in de sociale silo's.  Ton schrijft terecht:

> When was the last time you helped someone get started on the open web? When was the last time I did? Where can we encounter those that want and need help getting started?

Sinds we te gast waren bij [IndieWebCamp in Nurnberg](https://diggingthedigital.com/hacksessies/), speelt het idee bij me om een vergelijkbaar weekend in Nederland te organiseren. Juist vanwege bovenstaande vragen. Een IndieWebCamp in Nederland zou in mijn ogen zich vooral focussen op het vraagstuk hoe we de ideeën van het open web naar een groter publiek kunnen krijgen. Er zijn genoeg technologische ontwikkelingen, op een IndieWebCamp worden die veel gedeeld en gepresenteerd. Maar het gaat juist om die volgende stap. De [stap die PublicSpaces](/publicspaces-en-de-weeffouten-van-het-internet/) eveneens gaat zetten. Een stap waar volgens mij meer partijen vanuit hun eigen kracht en community een rol in kunnen spelen. De Indieweb community is zo'n partij, die mag wat mij betreft meer bekendheid krijgen in Nederland. 
Vorige week spraken Ton en ik weer wat meer over het idee om een IndieWebCamp te organiseren en het begint al wat vorm te krijgen. We [zoeken nog een geschikte datum](https://indieweb.org/Planning#Utrecht.2C_Netherlands) in het voorjaar en een geschikte plek centraal in Nederland, waarbij Utrecht mijn voorkeur heeft.

Voel je je aangesproken door de ideeën van het open web, indieweb, wil je aan de slag met een eigen site die meer vrij staat van de invloeden sociale silo's en datatracking? Wil je een nieuwsvoorziening die niet meer primair wordt gevoed door algoritmen en polariserende roeptoeters? Dan verwelkomen we je op twee dagen IndieWebCamp Utrecht. 

Heb je ideeën over een lokatie in of om Utrecht, bij voorkeur met voldoende netwerk/WiFi, catering, goede bereikbaarheid en een sympathieke prijs voor een weekend wat gerund wordt door vrijwilligers? Of wil je juist bijdragen door middel van sponsoring? Neem dan contact op met me om eens te zien wat we kunnen doen. 

 