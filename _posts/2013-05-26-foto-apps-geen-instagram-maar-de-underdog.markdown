---
author: frankmeeuwsen
comments: true
date: 2013-05-26 20:38:27+00:00
layout: post
slug: foto-apps-geen-instagram-maar-de-underdog
title: Foto apps - Geen Instagram, maar Oggl de underdog.
wordpress_id: 3446
---

Het is makkelijk om voor Instagram te kiezen. Grootste naam, door Facebook gekocht, grote groep gebruikers. Maar er is meer dan Instagram. Hipstamatic bijvoorbeeld. Ik heb er al [eens eerder](http://incredibleadventure.nl/2011/02/de-kracht-van-een-mooi-verhaal-voor-je-iphone-app/) over geschreven. Ik ben eerlijk, het is niet de meest stabiele app. Hij wil wel eens crashen als je teveel foto's achter elkaar maakt. Maar de hipster-filtertjes en de verhalen achter de lenzen en fotorolletjes doen het voor me. Ik ben zo makkelijk voor de gek te houden met die dingen.
Nu komt Hipstamatic met [Oggl](http://oggl.com). Een nieuwe app die eigenlijk hetzelfde doet, maar met meer filters en een nieuwe manier van bewerken van de foto's. Bij Hipstamatic kies je vooraf welke lens en film je gebruikt om een effect te krijgen. Bij Oggl kun je dat achteraf nog aanpassen.
Oggl is ook nog niet af. Als ik een nieuwe lens wil downloaden krijg ik soms een foutmelding. Om een of andere reden lukt het delen van een foto niet altijd. De app crasht. De interface is wat warrig om direct te doorgronden. Je moet er even mee spelen en uitzoeken waar wat zit.
Nu is dat nog tot daar aan toe. Maar dan komen ze met deze video.



http://vimeo.com/67006514



Inderdaad. Ik zou het ook niet weten. Geen idee waar die 1 minuut 30 voor nodig zijn als je in de laatste seconde pas laat zien wat je verkoopt. [De reacties](http://vimeo.com/67006514) bij de video's zijn niet mals. Het lijkt dat Oggl niet de droomstart heeft die ze wilden. En toch wil ik het blijven proberen met ze. Omdat het net even anders is dan Instagram. Omdat het _de underdog_ is. 
