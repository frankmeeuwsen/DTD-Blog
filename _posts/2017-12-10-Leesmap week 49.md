---
layout: post
title: De leesmap van week 49
excerpt: Instagram, IndieWebcamp en de Nederlandse Curatoren Club
published: true
header: leesmap.png
---

Kerstmis 2016 vierde ons gezin tussen de verhuisdozen omdat we op het punt stonden om naar een nieuw huis te verhuizen. In die periode overleed mijn oma nog eens. Wat een vreemde periode was het. Hoe anders is dat deze zondag. Met een besneeuwde achtertuin op de achtergrond zetten we met z'n allen de kerstboom en maken we het nog gezelliger in huis. Daarom een kleine vertraging in deze leesmap. Het leven is belangrijker.

## Nederlandse Curatoren Club
We hebben nog geen officiële dasspeld of sociëteitsavond maar de naam is al prima! Op voorzet van Oskar van Rijswijk (volg [zijn blog][1]!) en Erwin Blom die hem intrapt (check [die nieuwsbrief][2]!) gaan we op Pinboard waardevolle links cureren. Onder de tag [nlcc][3] op Pinboard kun je vanaf nu alle links vinden die in de leesmap zijn te vinden. En het mooiste, je kunt meedoen! Met een Pinboard account kun je eigen waardevolle links opslaan onder deze tag zodat anderen deze weer kunnen terugvinden. Natuurlijk is er [een webfeed][4] waarop je je kunt abonneren!  
🖌 [Nederlandse Curatoren Club op Pinboard][5]

## Gegarandeerd 13.000 euro als je doorklikt om je bankpas te activeren
Spam-artiesten, phishers en ander online gespuis wordt steeds beter in het verleiden van hun slachtoffers. De mail vol spellingsfouten en vage grammatica van een Nigeriaanse prins lijkt verleden tijd te zijn. Phishing sites met HTTPS, professioneel uitziende mails en email-adressen die niet van nep zijn te onderscheiden, de oplichters worden steeds beter! Ben ze een stap voor en zorg dat je op de hoogte bent van hun trucs. Veiligheidsexpert Brian Krebs geeft je alle handvatten. Let op al je kliks!  
👮🏻‍♂️ [Phishers Are Upping Their Game. So Should You.][6]

## IndieWebCamp Austin is AAN
Dit weekend vind in Austin de [IndieWebCamp][7] plaats. Door alle kerstvoorbereidingen heb ik zelf nog niets gezien, gelezen of gehoord maar het staat op mijn zondagavond lijst om even na te gaan wat er gebeurd. Sowiso omdat een klein vogeltje me al heeft ingefluisterd dat er in januari een IndieWebCamp in Amsterdam is gepland... Ik heb binnenkort meer informatie hoop ik!  
🏕[IndieWebCamp Austin][8]

## Vind je publiek
Het fijne aan een eigen website zonder plan, strategie of doelen is dat ik me geen zorgen hoef te maken of mijn posts wel viral gaan. Of mijn viral uplift wel voldoende is. Ik heb geen Kardashian reet waar ik een champagneglas op kan balanceren. Ik ben geen Van Damme die tussen twee trucks hangt. 
> the quest is not about going viral, it’s about finding your audience


🗣[Why you need to stop giving a shit about going viral][9]

## Wat komt er na Instagram?
De algoritmische tijdlijn van Instagram zorgt voor een groeiende frustratie bij gebruikers. Het is nog niet zover dat mensen _en masse_ Instagram verlaten maar als (semi-)professionele fotografen besluiten ergens anders hun beelden te zetten, dan zullen anderen binnen afzienbare tijd volgen. Naar wat?  
🤳[What comes after Instagram?][10]

Een fijne week met veel sneeuw, warme chocomel en sneeuwpoppen!

[1]:	https://dasblog.svbtle.com/
[2]:	https://www.getrevue.co/profile/fastmoving
[3]:	https://pinboard.in/t:nlcc
[4]:	https://feeds.pinboard.in/rss/t:nlcc/
[5]:	https://pinboard.in/t:nlcc
[6]:	https://krebsonsecurity.com/2017/12/phishers-are-upping-their-game-so-should-you/
[7]:	https://2017.indieweb.org/austin
[8]:	https://2017.indieweb.org/austin
[9]:	https://medium.com/the-mission/why-you-need-to-stop-giving-a-shit-about-going-viral-798acfeef33b
[10]:	http://cdevroe.com/2017/12/07/what-comes-after-instagram/