---
author: frankmeeuwsen
comments: true
date: 2011-02-04 08:35:31+00:00
layout: post
slug: kan-ibm-de-facebook-van-de-zakenwereld-worden
title: Kan IBM de Facebook van de zakenwereld worden?
wordpress_id: 1394
tags:
- facebook
- IBM
- linkedin
---

Het grote IBM heeft gisteren een Social Business Strategy ge√Øntroduceerd, en daarmee het volgende buzzword ben ik bang, waarmee ze op grootse wijze nieuwe software en diensten introduceren om bedrijven intern meer in het sociale web te krijgen. Met [een korte slideshow op eWeek](http://www.eweek.com/c/a/Messaging-and-Collaboration/IBMs-Social-Business-Play-15-Reasons-Why-the-Time-Is-Right-175546/) laten ze zien waarom ze vinden dat de tijd rijp is. Ik moet zeggen dat het indrukwekkende cijfers zijn die laten zien dat IBM op de achtergrond al een tijdje meedraait met social media. 17.000 blogs, 1 miljoen wiki-pagina's, software voor een meerderheid van de mobiele telefoons, 70.000 profielen op een eigen intern sociaal netwerk. Maar wat me vooral interesseerde is het Succeeding@IBM programma. Nieuwe medewerkers zitten 6 tot 12 maanden in een sociaal netwerk, waardoor ze elkaar beter leren kennen en sneller van elkaar kunnen leren. Met de nieuwe ontwikkelingen probeert IBM deze inzichten naar de buitenwereld te brengen en gaat zo de concurrentie (deels) aan met LinkedIn en Facebook. Een veelgehoord argument van directie en managers tegen sociale netwerken is juist het externe karakter er van, het gevaar dat medewerkers (onbedoeld) hun mond voorbij praten. Een volledig intern netwerk is dan zeker interessant. Maar tegelijkertijd sluit je zo wel weer de muren om je organisatie en mis je de voordelen van het samenwerken met de buitenwereld.
