---
author: frankmeeuwsen
comments: true
date: 2010-11-10 18:56:43+00:00
layout: post
slug: hoe-je-als-bedrijf-op-facebook-actief-kunt-zijn-avg
title: 'Hoe je als bedrijf op Facebook actief kunt zijn: AVG'
wordpress_id: 1227
tags:
- anti-virus
- avg
- Communicatie
- facebook
- promotie
---

Elke computer moet een anti-virusprogramma hebben. Eigenlijk zouden mobiele telefoons en tablets die ook moeten hebben, maar dat is voor een andere keer. Ik wil het kort over mijn favoriet anti-virus programma hebben: [AVG](http://www.avg.com). Het is een gratis anti-virus en beschermingsprogramma en het biedt me al een aantal jaar de veiligheid als ik online ben. Er zijn veel oplossingen voor dit probleem en iedereen heeft zijn eigen voorkeur, maar ik gebruik AVG. Vandaag kreeg ik de melding dat er een nieuwe versie is die ik gratis kon downloaden en installeren. Na installatie en herstart kreeg ik een melding dat AVG ook op Facebook is te vinden. Ik was wel benieuwd wat een beveiligingsbedrijf als AVG op Facebook zou doen. Na de klik was ik erg blij verrast en zag ik [een schoolvoorbeeld](http://www.facebook.com/avgfree) hoe je als bedrijf op Facebook aanwezig kunt zijn en de conversatie kunt aangaan.

![](../images/uploadimages/avgfacebook.png)

Je ziet in de screenshot dat ze een eigen "Welkom" pagina hebben gemaakt waarin direct duidelijk is dat ze Facebook als communitynetwerk inzetten. Daarnaast maken ze duidelijk dat je bij directe ondersteuning beter naar de eigen site kunt gaan. Prima om dat zo te doen wat mij betreft. Naast de Community-tab hebben ze nog een aantal extra tab ontwikkeld. Op AVG TV kun je een flink aantal clips bekijken met specifieke beveiligingstips voor bv social networks (incl Facebook!) en shopping sites. Je blijft vrijwel constant binnen het Facebook domein als je door de clips en producten klikt. Het productoverzicht en Threatlabs zijn duidelijk actiematige tabs om de diensten van AVG onder de aandacht te brengen. Daarnaast is hun Wall vooral bedoeld om vragen te beantwoorden wat ze constant doen. Een mooi voorbeeld hoe Facebook door bedrijven kan worden gebruikt naast een eigen site.
