---
author: frankmeeuwsen
comments: true
date: 2010-02-12 20:24:58+00:00
layout: post
slug: de-mythe-van-consumer-generated-advertising-ontkracht
title: De mythe van Consumer Generated Advertising ontkracht?
wordpress_id: 569
tags:
- consumer generated advertising
- doritos
- superbowl
---

Afgelopen weekend was de Superbowl, het voetbalspelletje rondom de duurste reclameblokken in de Amerikaanse sportwereld. In de prijzige 30 of 60 seconden zetten merken hun beste beentje voor met grappige, ontroerende of iconische commercials. Al jaren zijn rondom de Superbowl ook de zogenaamde Consumer Generated Ads te zien. De "gewone burger met een goed idee en een videocamera" kan zich van zijn beste kant laten zien en de duurbetaalde reclamebureaus aan de kant zetten. De New York Times laat in een ronkend "[consumenten nemen de advertentiewereld over](http://www.nytimes.com/2010/02/09/business/media/09adco.html)" artikel de cijfers zien van de DIY Advertising.Â  Zo scoren de consumer generated ads van Doritos hoog in het non-wetenschappelijke Twitteronderzoek na de wedstrijd. Maar zijn ze wel door "de gewone burger" gemaakt. Nee, zegt Advertising Lab.

Uit [onderzoek door het weblog](http://adverlab.blogspot.com/2010/02/busted-another-consumer-generated-ad.html) blijkt dat Doritos advertentie [Underdog](http://www.youtube.com/watch?v=T8Jli-2pcgM) is gemaakt door een Creative Director, de commercial [Houserules](http://www.youtube.com/watch?v=r0EVSP_6XZA) door een Hollywood-schrijver/producer. Ook eerdere Doritos commercials zijn wel door individuen gemaakt, door professionele individuen. Met kennis, ervaring en een netwerk om een vrijwel professionele commercial weg te zetten.Dat is dan wel weer een domper. Doe je zo je best met je Sony handycam, gaan de pro's er toch weer met het prijzengeld vandoor! Hoe zit dat in Nederland? Ik zit sowieso diep te denken welke Consumer Generated advertenties we in Nederland kennen, maar als die er zijn, door wie zijn die gemaakt en wat is hun achtergrond?
