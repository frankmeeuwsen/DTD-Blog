---
author: frankmeeuwsen
comments: true
date: 2012-12-17 19:53:28+00:00
excerpt: De verzamelde NIET te volgen trends van 2013 door industrie experts en vooruitkijkers.
  Deze keer is het Yuri van Geest.
layout: post
slug: welke-trends-volg-je-niet-in-2013-yuri-van-geest
title: Welke trends volg je NIET in 2013 - Yuri van Geest
wordpress_id: 2496
series:
- Welke trends volg je NIET in 2013
tags:
- TrendOntvolger2013
---

![](../images/uploadimages/tarot-shutterstock_2120576-300x225.jpg)Het einde van het jaar staat in marketingland en de internetindustrie garant voor talloze lijstjes met trends, vooruitzichten, glazenbollenkijkerij en koffiedrabinterpretaties. Ik heb dit een paar jaar aangekeken en ik kom tot de conclusie dat het vrijwel onmogelijk is om écht naar de trends te kijken en er écht een serieuze uitspraak over te doen. Had iemand verwacht dat Google+ dit jaar zo’n vlucht zou nemen? Dat Twitter in de fotofilters zou gaan? Social Business een nieuw modewoord zou zijn? We als makke paarden achter een Koreaanse popster aanhinniken? Het is goed om naar grote ontwikkelingen te kijken, maar tegelijk is het wel zo prettig om je zo nu en dan te laten verrassen. Is het dan wel zo nodig om al die trendvoorspelingen te lezen en je er naar te schikken?

Daarom gebruik ik de laatste weken van dit jaar voor een andere benadering: Ik heb een aantal industrie-experts, startupmoguls, vrienden en andere adresboekbewoners gevraagd welke trends ze in 2013 pertinent NIET gaan volgen. De meesten hebben geantwoord, sommigen denken er nog over na en een enkeling vind het een té moeilijke vraag. De complete serie kun je uiteindelijk vinden op [deze pagina](http://incredibleadventure.nl/tag/trendontvolger2013/).

We beginnen vandaag met Mister Singularity, Yuri van Geest!
<!-- more -->

[box type="note" style="rounded" border="full" icon="none"]![](../images/uploadimages/yuri.jpg)Nederlands ambassadeur van de Singularity University en houdt zich verder bezig met Lean Startup Rotterdam, Quantified Self Europe, Topteam Creative Industry, Mobile, DNA en TEDx.

[Follow @vangeest](https://twitter.com/vangeest)

[/box]
**[dropcap]1. [/dropcap]Scrum/Agile** — Gedateerd, zelfs Lean Startup is al weer achterhaald door gebrekkige aandacht voor stratificatie, visie en intuitie alsmede nadelen van interviews als instrument (meningen/herinneringen ipv gedrag). Lean is echter wel sterker dan Scrum/Agile 

**[dropcap]2.[/dropcap] AR / interactive print** — Mensen willen meestal juist ontspannen bij het lezen van fysieke magazines/kranten, daarnaast is het te duur voor de uitgevers want te arbeidsintensief.

**[dropcap]3.[/dropcap] Privacy Is Dood** — Privacy is nooit dood geweest, het verschuift wel langzaam. Hoe zou jij het vinden als alles wat je doet inderdaad op het internet wordt vastgelegd, geopenbaard en besproken? Als jouw EPD op straat ligt? Jouw bankgegevens openbaar worden? Jouw Twitter DMs op straat liggen? Privacy zal juist terugkomen wanneer organisaties en overheden over de schreef gaan. User Owned Data (startups als Personal) en vooral permissie, dubbel opt-in en kunnen editen van eigen data wordt belangrijker.

Wat zijn jouw te negeren trends in 2013? Laat ze achter in de reacties!
