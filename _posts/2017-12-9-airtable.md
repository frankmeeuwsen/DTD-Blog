---
layout: post
title: Mijn highschool films op orde dankzij Airtable
excerpt: Och hadden die nablijvers maar Airtable in plaats van zo'n saaie schrijfopdracht!
published: true
header: breakfastclub.jpg
categories: 
    - webtech
tags: helden webtech
---
Naast internet, bloggen, muziek en biertjes heb ik nog een liefde. Ja vrouw en kinderen natuurlijk, maar een hobby-liefde. Al weet ik niet of je het een hobby kunt noemen. Evenzogoed, zoals we allemaal een favoriet filmgenre hebben, ben ik redelijk dol op highschool-films uit de jaren '80. Elke veertiger die dit leest kent ze, Pretty in Pink, St. Elmo's Fire en de topper The Breakfast Club. 

Ik hou van de onschuld in die films, het soms zo simpele leven waar enorm moeilijk wordt gedaan over pietleuterige dingen. Zoals volwassen worden, verliefdheid, ruzie met je ouders. Van die dingen waar je later met weemoed naar terugkijkt als je hoofd overloopt van gezinslogistiek, hockyschema's, administratie-achterstand en o ja, iets met winterbanden en de auto. 

Highschool films dus. Je zult me er binnen afzienbare tijd meer over horen, maar ik wil het hier even hebben over een fijne online tool die ik ontdekte om mijn eigen overzicht te maken van films. [Airtable][1].

## Wat is Airtable
Airtable is een online app (zowel gratis als betaald) waarmee je je eigen spullen kunt organiseren. Of mensen. Of ideeën. Of wat je maar wilt organiseren: Een huwelijk, je boek, vakantie of ruimtereis. Airtable is een kruising tussen Google Sheets en een database. Zonder allerlei moeilijke codes, formules en commando's die je moet onthouden. Door de rigide structuur van een spreadsheet, rijen en kolommen, ga je als vanzelf aan de slag om de juiste tabellen te maken. 

![][image-1]

## Templates in Airtable
Als je een nieuw product ontdekt is het altijd wat angstig om naar een blanco scherm te staren. Je kunt alle kanten op, maar welke kant kies je? Airtable biedt een aantal templates waar je direct mee aan de slag kunt. Een digitale content kalender, bug tracking, film productie of een kampeertrip. De templates bieden een prima start waar je zelf op kunt uitbouwen.  
*Airtable is fun* wat mij betreft. Bij spreadsheets en databases denk je toch al snel aan saaie schermen voor velden, rijen, formules en _gedoe_. Airtable maakt het met hun app leuker én vooral sneller om iets in te voeren en slim weer te geven. 

## Wat heeft Airtable met highschool films te maken?
Vanwege een opkomend project wilde ik een beter overzicht hebben van de films die in mijn favoriete genre vallen. Natuurlijk zou dat in Evernote kunnen of Dropbox of Google Spreadsheets. Maar [Airtable][2] biedt net die flexibiliteit die ik nodig heb voor dít project. En het overzicht om te switchen tussen films, acteurs en regisseurs. Ik kan mijn eigen filters maken en overzichten van specifieke films. Je kunt mijn overzicht in wording terug vinden in [Airtable Universe][3], een enorme bibliotheek waar gebruikers hun eigen Airtable project hebben gepubliceerd. Natuurlijk is het mogelijk om een specifiek overzicht van de data in te sluiten op andere sites. Zoals ik hier onder doe. Alle films waar ik al een filmposter van heb toegevoegd

<iframe class="airtable-embed" src="https://airtable.com/embed/shr8JXjYvc0vkdOQX?backgroundColor=cyan&viewControls=on" frameborder="0" onmousewheel="" width="100%" height="533" style="background: transparent; border: 1px solid #ccc;"></iframe>

## Waarom zou je Airtable gebruiken?
De reden om Airtable te gebruiken is voor iedereen anders. Ik zie in het Airtable Universe geweldige voorbeelden van simpele relatie-databases, product-overzichten en een overzicht [van alle Star Trek boeken][4] ooit gemaakt. Je hebt vast eens een project waar je snel en eenvoudig data wilt invoeren en weergeven op verschillende manieren. [Airtable][5] is wat mij betreft daar een prima instrument voor. 

**Disclaimer:** Airtable werkt met een creditsysteem. Als jij lid wordt via een link van mij hierboven (of [deze link][6]) dan krijg ik credits voor een Premium account. Je _hoeft_ het niet te doen natuurlijk. Maar ik zou het wel leuk vinden. En extra disclaimer, mijn lijst met films is nog niet af. Er volgen er nog meer!

[1]:	https://airtable.com/invite/r/U3HyHwu1
[2]:	https://airtable.com/invite/r/U3HyHwu1
[3]:	https://airtable.com/universe
[4]:	https://airtable.com/universe/expsZ6vRPGwedtNfq/every-star-trek-book-ever
[5]:	https://airtable.com/invite/r/U3HyHwu1
[6]:	https://airtable.com/invite/r/U3HyHwu1

[image-1]:	/images/airtable.png