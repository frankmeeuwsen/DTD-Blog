---
layout: post
title: Wil je een exemplaar van Bloghelden?
date: 2018-08-18 08:28:47 +2h
excerpt: Ik heb er nog een paar liggen...
published: true
header: kofferbakhandel.jpg
category: bloggen
---
In 2010 publiceerde ik het boek Bloghelden, het eerste boek over de geschiedenis van 10 jaar webloggen in Nederland. Aan de hand van vijftien interviews schets ik een beeld van een groep pioniers die het medialandschap in Nederland een belangrijke impuls gaven in de jaren 1995 - 2005. Het is een illustratieve bloemlezing van de Nederlandse blogosfeer.

![<>](/images/cover_bloghelden.jpg)
![<>](/images/bloghelden-1.jpg)
![<>](/images/bloghelden-2.jpg)
![<>](/images/bloghelden-3.jpg)
![<>](/images/bloghelden-4.jpg)

Een bijzonder tijdsdocument voor journalisten, mediawetenschappers, communicatieve en mediaopleidingen en iedereen met een affiniteit voor digitale media. Het boek pretendeert niet wetenschappelijk en volledig te zijn, maar wil laten zien dat er in de afgelopen jaren een interessante subcultuur is ontstaan die nu mainstream is geworden.

Het boek is nog [steeds verkrijgbaar](https://www.bol.com/nl/s/algemeen/zoekresultaten/Ntt/bloghelden/N/0/Nty/1/search/true/searchType/qck/defaultSearchContext/media_all/sc/media_all/index.html) bij Bol.com, maar ik heb zelf nog een stapel liggen die ik graag weggeef. Het enige wat ik van je vraag is een eenmalige bijdrage in de verzendkosten. Als je interesse hebt in het boek, vul dan [dit formulier](https://olisto.typeform.com/to/QfVBhU) in. Je krijgt vervolgens automagisch een e-mail met een link naar het betaalverzoek. Ik zorg dat het boek dan zo snel mogelijk bij je terecht komt!

Dank voor je interesse in de Nederlandse blogosfeer. Blog on!


