---
layout: post
title: Aaron Swartz Day en het open web
date: 2018-11-05 21:41:44 +1h
excerpt: Komend weekend zou "The Internet's Own Boy" 30 jaar zijn geworden. We vieren zijn werk en leven elk jaar nog. 
published: true
header: header-aaron.jpg
categories: indieweb
tags: open-web aaron-swartz internet-history
---
Komend weekend zou "The Internet's Own Boy" 30 jaar zijn geworden. Aaron Swartz was een schrijver, programmeur, web-activist en politieke organisator. Hij was betrokken bij de ontwikkeling van het RSS-format, de ontwikkeling van de webschrijf-taal Markdown, mede-oprichter van Reddit, mede-oprichter van Creative Commons en een bekend website framework gebaseerd op Python. 

Al met al is Swartz niet _zomaar_ iemand op het web. Helaas kwam hij te overlijden op 11 januari 2013. Hij werd in 2011 gearresteerd wegens computerfraude en het onrechtmatig verkrijgen van 4 miljoen wetenschappelijke artikelen vanuit een beschermde computer. Zijn beweegreden voor het downloaden was om de wetenschappelijke kennis en informatie weer in het publieke domein vrij te geven in plaats van ze opgesloten te laten achter een prijzig abonnement. 

Er is veel over Swartz te vertellen, zijn leven is enorm bijzonder. Daarom is elk jaar [Aaron Swartz Day](https://www.aaronswartzday.org/) in het weekend van zijn verjaardag. Om zijn leven en zijn werk te herinneren en door te werken aan een open en vrij internet. 

Komend weekend vind in San Francisco de [jaarlijkse hackathon](https://www.aaronswartzday.org/sfhackathon/) plaats met sprekers over onder andere het decentrale web en het DAT protocol, hacktivism, EFF en de aanwezigheid van Chelsea Manning, die haar jaarlijkse "Statement for Aaron Swartz Day" zal geven. Daarnaast zijn er voldoende andere projecten, waaronder meer aandacht voor [RSS lezers en het RSS formaat](https://www.aaronswartzday.org/projects-to-hack-on/).