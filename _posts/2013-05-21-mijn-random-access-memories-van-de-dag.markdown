---
author: frankmeeuwsen
comments: true
date: 2013-05-21 21:39:52+00:00
layout: post
slug: mijn-random-access-memories-van-de-dag
title: Mijn Random Access Memories van de dag.
wordpress_id: 3436
---

Mijn eigen [Random Access Memories](http://www.randomaccessmemories.com) van deze dag….







  * Toen ik vanavond thuis kwam vroeg ik me af of ik niet een standing desk moest maken in plaats van een normaal bureau. Geen idee waarom eigenlijk.


  * Er moet toch een oplossing te bedenken zijn om te zien of je met je OV Chipkaart al bent ingecheckt als je té gedachteloos naar het perron loopt?


  * Ik kan me nog steeds verbazen over de hoeveelheid gebakken lucht die te vinden is in gratis e-books over online publiceren en contentmarketing. Copyblogger maakt zich er nu zeker schuldig aan met hun e-book over Agile Content Marketing. van de 36 pagina's is welgeteld 1,5 pagina relevant voor het onderwerp.


  * 1 Terabyte is echt heel veel [schijfruimte](http://webwereld.nl/cloud/77811-yahoo-geeft-gebruikers-fotodienst-flickr-1-terabyte-gratis) voor je foto's


  * Net als die _goldrush_ voor [Copy](https://www.copy.com/home/) en hun schijfruimte


  * OH:De enige manier waarop je beter wordt in waar je goed in wilt worden is door het publiekelijk te doen.


  * Ik reis tegenwoordig met een omweg van 4 minuten zodat ik langer gebruik kan maken van wifi in de trein. Ook dat is Het Nieuwe Werken. Vind ik.


  * Die verloren minuutjes in de trein of wachtend op een bus zijn prima te vullen met het verbeteren van het toekomstig terugvindalgoritme van je Evernote database. Ofwel, het toekennen van labels en juiste informatie er in zetten.





Morgen is weer een dag.
