---
author: frankmeeuwsen
comments: true
date: 2011-03-31 20:51:25+00:00
layout: post
slug: waarom-het-internet-of-things-nog-een-lange-weg-te-gaan-heeft
title: Waarom het Internet of Things nog een lange weg te gaan heeft
wordpress_id: 1481
tags:
- internet of things
- ns
- webcare
---

Vandaag was een gekke dag. Laat ik bij het einde beginnen, dat was prima! Ik heb vandaag een leuke presentatie gehouden op de Career Conference Day van het EuroCollege in Rotterdam. Maar de weg om er te komen was nogal een lastige. Ik besloot om met de trein van Utrecht naar Rotterdam te gaan. Vlak voor mijn vertrek zag ik op de NS Android app dat er een defecte trein stond tussen Rotterdam en Utrecht. De andere kant op dus. Leek mij dat het niet zo'n probleem moest zijn dus vol goede moed naar het station om de juiste trein te pakken. Helaas. Al snel kwam ik er achter dat een directe trein naar Rotterdam niet zou rijden en ik via Den Haag moest reizen. Onderweg hoorde ik via de treinomroeper dat ik in Gouda kon overstappen naar Rotterdam. Eenmaal uitgestapt in Gouda en na het vertrek van de trein naar Den Haag, kwam de mededeling dat de reguliere overstap naar Rotterdam niet reed, dat er vertraging was met de andere treinen en al met al dus een flinke vertraging zou oplopen.

Ik probeerde tijdens de reis al te checken via de apps 9292ov en NS te bekijken wat de handigste route zou zijn via Den Haag, hoe laat ik in Ahoy zou aankomen.Maar door gebrekkige verbindingen, crashende hardware en niet responsieve apps duurde dat enorm lang. Terwijl ik op het perron van Gouda stond te wachten op de trein stuurde ik de volgende tweet de wereld in









Falende 3g verbinding+falende hardware+falende uid van app+falende ns communicatie=falend humeur [#fail](http://search.twitter.com/search?q=%23fail)[Thu Mar 31 07:40:11 ](http://twitter.com/frankmeeuwsen/status/53360930242822140) via [TweetDeck](http://www.tweetdeck.com)[![](http://a1.twimg.com/profile_images/1233950089/avatar_100x100px_normal.png)](http://twitter.com/frankmeeuwsen)**[Frank Meeuwsen](http://twitter.com/frankmeeuwsen)**
frankmeeuwsen










Tja. Inderdaad, mijn humeur werd er niet beter van. Tegelijkertijd zat ik te bedenken wat er eigenlijk nog moet gebeuren als we daadwerkelijk [een wereld krijgen](http://www.frank-ly.nl/the-social-web-of-things) waarin apparaten aan elkaar zijn verbonden via internet. Er zijn nog zoveel afhankelijkheden om dit soort zaken goed te laten werken. De hardware kan er ineens mee ophouden (een crashend wijnrek?), de apps werken niet goed, de internetverbinding is slecht, de communicatie tussen mensen is slecht en half-ge√Ønformeerd. Er hoeft maar ergens een kink in de kabel zitten en alles valt als dominostenen om.

Dus gaat het wat worden met The Internet of Things? Tuurlijk. Ik ben positief ingesteld. Dat gaat gebeuren. Maar er zal ook veel mis gaan. Er zullen flinke fouten worden gemaakt, crashende apparaten, media-aandacht op die mislukkingen en een hoop leergeld. Gelukkig hebben we tegen die tijd al een hoop geleerd van webcare en directe, persoonlijke aandacht. Zoals @NS_online deed naar aanleiding van mijn tweet.







[@frankmeeuwsen](http://twitter.com/frankmeeuwsen) Ik begrijp dat je een niet zo'n fijne [#NS](http://search.twitter.com/search?q=%23NS) ervaring hebt, kan ik helpen/iets doorgeven?[Thu Mar 31 08:16:28 ](http://twitter.com/NS_online/status/53370060290523140) via [MediaFunnel](http://www.mediafunnel.com/)[![](http://a0.twimg.com/profile_images/822497046/logo_ns_normal.jpg)](http://twitter.com/NS_online)**[NS online](http://twitter.com/NS_online)**
NS_online








Ik ben klaar voor de toekomst!
