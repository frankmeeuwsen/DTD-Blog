---
author: frankmeeuwsen
comments: true
date: 2013-01-23 20:05:19+00:00
layout: post
slug: 4-tips-om-je-blog-als-proefballon-te-gebruiken
title: 4 tips om je blog als proefballon te gebruiken
wordpress_id: 2785
tags:
- proefballon
- tips
---

“Niemand leest nog boeken helemaal uit.” Zo begint techdenker Kevin Kelly [zijn betoog](http://www.kk.org/thetechnium/archives/2013/01/ill_pay_you_to.php) over een idee wat hij bijna had gepatenteerd. Maar dat traject vraagt teveel aandacht en papierwerk. Reden voor Kelly om zijn idee publiek te zetten en te zien hoe we reageren. Het idee is redelijk simpel: Voor elk boek dat je van begin tot eind leest krijg je je aankoopbedrag terug plus één dollar. Lees je het boek niet uit, dan blijft alles bij het oude: Je betaalt voor een boek en je bent je geld kwijt.
Uitgaande van het gegeven dat meer mensen een boek _niet_ uitlezen dan wel, kan die extra dollar makkelijk uit de inkomsten van de niet-lezers komen.

Een interessant idee, waarvan ik denk dat het geen serieus idee van Kelly is, maar een metafoor voor een groter probleem. Nog geen idee welk probleem, dat komt misschien deze dagen nog een keer aan het licht. En als het dat niet is, tja…dan vind ik het eerlijk gezegd een vreemde oplossing voor een probleem wat er niet echt toe doet.

![proefballon_paus251110](../images/uploadimages/proefballon_paus251110-420x300.jpg)

Maar Kelly laat wederom zien hoe je een eigen platform kunt inzetten. Laat een proefballonnetje op, speel wat met de gedachten van de lezers, betrek ze bij je vraagstuk, daag ze uit. Ik ben zo vrij om een paar gedachten voor zo’n proefballon op een rij te zetten. Een proefballonnetje eigenlijk.



	
  1. Kies een uiterste - Een halfzachte stelling of een me-too idee zal niet ver komen. Ben niet bang om met je proefballon een uiterste te nemen in je experiment.

	
  2. Neem stelling - En neem je een uiterste, blijf er dan bij. Kies stelling. Sta achter je idee.

	
  3. Geef niet alle informatie - Laat wat ruimte over voor je lezers om informatie toe te voegen

	
  4. Help je lezers - Reageer op de reacties, hou de stellingname, help je lezers


Mis ik iets?

(cartoon: [Tom Janssen](http://www.tomjanssen.net/pages/000_november_10/frameset_november_10.html))
