---
author: frankmeeuwsen
comments: true
date: 2013-02-14 21:57:33+00:00
layout: post
slug: maak-je-eigen-notitieboeken
title: Maak je eigen notitieboeken
wordpress_id: 2913
tags:
- markdown
- notitieboek
---

Je kunt met stijgende verbazing de avonturen van Dr. Bunsen lezen. Nee, niet Dr. Bunsen Honeydew van de Muppets, maar Seth Brown. Een zelfbenoemd _datascientist_ en niet-zo-frequent blogger. Ik heb met enorm veel plezier [zijn uitleg gelezen](http://www.drbunsen.org/custom_notebooks.html) over zijn zelfgemaakte notitieboeken. Geen sjieke Moleskines of makkelijke HEMA boekjes. Seth, sorry, Dr. Bunsen, kiest er voor om een compleet eigen oplossing te maken. Die wonderbaarlijk aantrekkelijk klinkt als je de _features_ doorleest.

![example_screenshot](../images/uploadimages/example_screenshot-550x93.png)

Zo is elke pagina van zijn notitieboek gekoppeld aan een digitaal document via een QRcode. Zou dit eindelijk een relevante toepassing van QR zijn? De bladspiegel heeft kleine puntjes. Die gebruikt hij voor grafieken of uitlijning. Maar de puntjes zijn transparant genoeg om onbelemmerd vrije tekeningen te maken. Elke pagina heeft een unieke combinatie van volume en paginanummer, zodat het makkelijk is om verwijzingen te maken naar andere notitieboeken. De pagina's maakt hij zelf in codetaal Python en zoekt nog een slimme manier om ze accordeon-stijl te printen. 





Ik vind het heerlijk om te lezen, dergelijke _nerdy_ vastberadenheid om je compleet eigen notitieboeken te maken. [Meer van dit](http://www.drbunsen.org/custom_notebooks.html)!
