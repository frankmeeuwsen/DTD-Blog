---
layout: post
title: Het woord weblog is 20 jaar oud. En nu?
excerpt: In 1997 werd dit woord voor het eerst gebruikt. Wat is er na 20 jaar nog van over?
published: true
categories: 
    - bloggen
tags: helden bloggen internethistorie
---

Wikipedia [stelt het][1] erg duidelijk

> The term "weblog" was coined by Jorn Barger on 17 December 1997

Ik wilde het wel zeker weten. Het zou niet voor het eerst zijn dat ik naderhand terecht wordt gewezen voor een foutieve quote of een verkeerde aanname. Een korte zoektocht op het Internet Archive geeft twee mooie bewijzen.

1. [De originele pagina][2] van maker Jorn Barger waar hij op 17 december 1997 het woord WebLog noemt. 
2. Een [archief-copie][3] van zijn weblog die de duidelijk estructuur heeft die we kennen: Links en korte omschrijvingen die in chronologisch omgekeerde volgorde zijn door te nemen.

Barger begon zijn Robot Wisdom site al in 1995 maar publiceerde voornamelijk essays over internet cultuur, AI en James Joyce. Pas in 1997, geinspireerd door de site van Dave Winer, Scripting News, en omdat zijn eigen site op Frontier draaide, de software van Winer, besloot Barger dagelijkse posts op Robot Wisdom te maken. Barger noemde deze nieuwe vorm van publiceren WebLog  en deed dat volgens eigen zeggen om "*een publiek te vinden die de verbindingen kan zien tussen zijn vele interesses*"
Ik vind het opvallend dat Dave Winer, toch vaak gezien als de godfather van het bloggen, niet claimt dat hij de bedenker is. In [dit artikel][4] geeft hij er wel een mooie draai aan: "Velen zien mijn site als inspiratie voor hun blog, dus heb ik indirect de blog revolutie in gang gezet". Of ge-_bootstrapped_ zoals dat zo fraai heet.

## Vind een publiek
Ondanks de tanende populariteit van blogs onder het grote publiek is er nog altijd een actieve groep enthousiastelingen die een eigen blog bijhouden. Die hun eigen moederschip houden, naast de satellieten op sociale netwerken. Of ze nu gebruik maken Indieweb principes als [POSSE en PESOS][5], dat maakt niet zoveel uit.   
Een groep enthousiaste schrijvers die controle hebben over de lengte van posts en over de onderwerpen. Over de regels die er gelden op jouw domein. Een groep mensen die een eigen publiek vinden en onderhouden. Voor wie social media zeker wel een belangrijk middel zijn om een publiek te vinden en er conversaties mee te hebben. Maar voor wie een eigen plaats om een eigen stem te hebben minstens zo belangrijk is. En wellicht daar een publiek bij vinden. 

## 17 december 2017
Goed, op de 17e is het woord dus 20 jaar oud. Is het de moeite waard om te vieren? Om er op enige wijze aandacht aan te geven? Ik verwacht geen spectaculaire terugkeer van het bloggen, waarbij eenieder zijn Twitter of Instagram profiel laat voor wat het is en terugkeert naar zijn Blogger of Wordpress account.   
Maar weblogs en blogs hebben wel aan de basis gestaan van alle ontwikkelingen op het gebied van zelfpublicatie op het web. Ze hebben aan de wieg gestaan van de democratisering van de creatie, publicatie en distributie van verhalen. 
Blogs zorgden en zorgen er nog steeds voor dat je op onafhankelijke en duurzame wijze je eigen verhalen kunt vertellen, verspreiden en bewaren. Ik vind het zonde om dat gewoon voorbij te laten gaan "omdat blogs er niet meer toe doen", iets wat ik steeds vaker hoor.   
Heb je een idee om online op een manier aandacht te geven aan deze mijlpaal? Misschien een overzicht van relevante bloggers uit die 20 jaar? Nationaal als internationaal? Of je eigen favorieten uit de jaren dat je blogs volgde? Ik sta open voor alle ideeÃ«n, mits ze een beetje uitvoerbaar zijn in de drukke Decembermaand en geen enorme investering zijn in tijd en geld.  

Je kunt je gedachten natuurlijk achter laten in de reacties hier onder of me vinden op bijna alle grote en kleine sociale netwerken. Veelal onder de naam @frankmeeuwsen.

Blog on!

PS: Ik heb het domein [Bloghelden.nl][6] nieuw leven ingeblazen. Nooit geweten dat je met Github Pages zo eenvoudig een pagina kon maken!


[1]:	https://en.wikipedia.org/wiki/Blog#History
[2]:	https://web.archive.org/web/20000817183613/http://www.robotwisdom.com/jorn/internet.html
[3]:	https://web.archive.org/web/19991128034650/http://robotwisdom.com:80/log1997m12.html
[4]:	https://web.archive.org/web/20070325212554/http://www.scripting.com/stories/2007/03/20/theBlogBootstrap.html
[5]:	/POSSE-en-PESOS/
[6]:	http://Bloghelden.nl