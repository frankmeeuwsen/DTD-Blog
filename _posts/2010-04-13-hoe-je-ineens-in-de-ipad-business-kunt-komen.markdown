---
author: frankmeeuwsen
comments: true
date: 2010-04-13 08:34:25+00:00
layout: post
slug: hoe-je-ineens-in-de-ipad-business-kunt-komen
title: Hoe je ineens in de iPad-business kunt komen
wordpress_id: 750
tags:
- dock
- hout
- ipad
- lifehacking
---

Vooraf: Ik ben samen met Martijn Aslander n van de oprichters van Lifehacking, maar ik heb (helaas) weinig met deze briljante actie te maken. Ik vind het echter wel een prachtig voorbeeld hoe slim netwerken en snel handelen kan leiden tot direct wereldwijd succes. Wat is er aan de hand? Martijn heeft vorige week een iPad over laten komen en zat er wat mee te spelen. Je kunt een dockingstation bij de iPad kopen, maar je kunt ook op zoek gaan naar een lowtech oplossing. Dat had Martijn snel voor elkaar met een houten blok wat op een specifieke wijze is gefreest en behandeld. Al snel ontstond het idee of niet meer mensen interesse in zouden hebben. De Lifehackingpost stond [zaterdag online](http://lifehacking.nl/spullen/e4-ipad-dock/) en direct liepen de bestellingen binnen. Nu waren Martijn, David en Joyce (redactie Lifehacking) zo slim om daarnaast een engelstalige pagina te maken. Want de [vorige hack](http://lifehacking.nl/kantoor-tips/nooit-meer-je-usb-kabel-achter-het-bureau-verliezen-voor-e1/) van David ging als een sneltrein de wereld over en gaf ons veel exposure. Nu was David zo slim om de schrijvers van die grote blogs (o.a. Lifehacker en BoingBoing) een bedankmailtje te sturen met daarin subtiel de link naar de iPad dock. Bingo. Direct staat Lifehacking weer op [Wired](http://www.wired.com/gadgetlab/2010/04/the-5-ipad-dock/) en komen de internationale bestellingen binnen op [de Lifehackingshop](http://www.lifehackingshop.nl/DetailServlet?detailID=2765) die we toch al hadden staan. Een bestel- en betaaloplossing was dus zo geregeld!

Je kunt makkelijk zeggen dat buitenlandse bezoekers weinig te zoeken hebben op Lifehacking.nl vanwege de taal. Maar aan de andere kant geeft het ons platform wel weer wat meer credibiliteit in het veld van persoonlijke productiviteit/lifehacking/slim werken waar wereldwijd bergen weblogs zijn. Voor onze huidige auteurs en mogelijk nieuwe auteurs kan dat weer een boost zijn. Het is altijd leuk om even je 15 Mb of fame te hebben wereldwijd. Misschien levert het via een omweg weer nieuw Nederlands publiek op. Het balletje kan raar rollen.

Lees op de Tumblr-blog van Martijn [het complete verhaal](http://martijnaslander.tumblr.com/post/516468264/zit-ik-nu-ineens-in-de-ipad-dock-business-valt-reuze) en als je een iPad hebt: Bestel gerust een dock voor 4 euro!
