---
layout: post
title: Vier het IndieWeb in Portland
date: 2018-06-26 08:54:56 +2h
excerpt: Vandaag start de IndieWeb Summit in Portland
published: true
syndication: indienews
category: indieweb
---

Een  maand geleden liep ik op het Westergas terrein rond in Amsterdam tijdens [The Next Web conference](/The-Next-Web/). Een festival waar de toekomst van het internet wordt gevierd en verteld. Eén onderwerp was sterk afwezig en dat was het Indieweb. Sinds een jaar volg ik met enige regelmaat wat er op dat gebied gebeurd. Hoe webdevelopers, schrijvers en artiesten hun eigen plek claimen op het internet, meer en meer vrij van de sociale silo's en gebaseerd op een Do It Yourself, [Punkrock Publishing](/Punkrock-Publishing/) mentaliteit.

Vandaag start de [IndieWeb Summit](https://2018.indieweb.org/) in Portland. Twee dagen, een stuk kleiner en intiemer dan TNW Conference maar in mijn ogen minstens zo interessant. Er zijn niet alleen keynotes en discussies, maar je hebt tevens de mogelijkheid om zelf aan de slag te gaan met de ideeën van het indieweb. Ik schreef er al [eens eerder](/IndieWeb-Summit/) over op deze plek.

Gelukkig vinden er wereldwijd genoeg IndieWebCamps plaats. Zoals in [Berlijn](https://colloq.io/events/indiewebcamp/2018/berlin/1) en [Nürnberg](https://colloq.io/events/indiewebcamp/2018/nurnberg/1). Dat is nog wel op rij-afstand voor me. En zeker de moeite van het bezoeken waard vermoed ik. Hopelijk is er een livestream in Portland of een andere manier om het te volgen. Er is in elk geval [een hashtag](https://twitter.com/search?f=tweets&vertical=default&q=%23indiewebsummit&src=typd)…

Zou een dergelijk evenement genoeg aantrekkingskracht hebben in Nederland?

**Update**: Ik ga naar IndieWebCamp Nurnberg in oktober...
![<> ](/images/indiewebnurnberg.jpg)
