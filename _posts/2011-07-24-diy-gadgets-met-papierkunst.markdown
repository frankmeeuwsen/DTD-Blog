---
author: frankmeeuwsen
comments: true
date: 2011-07-24 20:28:14+00:00
layout: post
slug: diy-gadgets-met-papierkunst
title: DIY gadgets met papierkunst
wordpress_id: 1610
tags:
- arduino
- behance
- DIY
---

Sinds ik [een Arduino heb](/de-lol-met-een-arduino-en-de-online-community/), zit ik zo nu en dan wat te pielen en te proberen met de microcontroller en de LED lampjes. Allemaal niet heel hoogdravend, maar ik vind het erg leuk om er mee bezig te zijn. Door wat transistors, lampjes, draadjes en andere electronica zo te verbinden en er wat code doorheen te sturen krijg je direct een reactie. Langzaam maar zeker kom ik er achter dat er verschillende manieren zijn om input aan de Arduino te geven. Zo ben ik nu aan het onderzoeken wat ik met een RFID-lezer kan die ik nog in de kast had liggen. Ooit eens gekregen om een online dienst te testen en die lag nu wat stof te verzamelen.

Zo gebeurt het dat ik online nu in een andere wereld terecht kom. Een wereld die ik altijd wel wat van de zijlijn had gezien, maar waar ik nu warmloop om het veld te betreden. Op sites als [Makezine.com](http://makezine.com/) en [Instructables.com](http://www.instructables.com/) kom ik de meest waanzinnige projecten tegen. Volledig uitgelegd, instructievideo's erbij, code klaar om te downloaden. Helaas heb ik niet altijd alle materialen. Zo kwam ik via via op een heel ander terrein terecht, Papercrafting. Het klinkt een beetje als het tuttige scrapbooking, maar kijk eens naar onderstaande foto's. Een waanzinnige collectie apparaten die volledig uit papier zijn gemaakt. De collectie heet _Back to Basics_, meer foto's kun je op [Behance](http://www.behance.net/gallery/Back-to-Basics/1712617) vinden. Zeker de moeite waard! DIY kan je veel tijd en energie kosten, maar je krijgt er veel voor terug.


[![](../images/uploadimages/paper-1-e1311538882576.jpg)](../images/uploadimages/paper-1-e1311538882576.jpg)[![](../images/uploadimages/paper-3-3-e1311538920141.jpg)](../images/uploadimages/paper-3-3-e1311538920141.jpg)[![](../images/uploadimages/paper-6-e1311538953612.jpg)](../images/uploadimages/paper-6-e1311538953612.jpg)[![](../images/uploadimages/7842d273ad175296df499ce78194a73c.jpg)](../images/uploadimages/7842d273ad175296df499ce78194a73c.jpg)





[Back to Basics - Behind the scene](http://vimeo.com/25776682) from [Zim and Zou](http://vimeo.com/user6124879) on [Vimeo](http://vimeo.com).
