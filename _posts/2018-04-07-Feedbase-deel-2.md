---
layout: post
title: Feedbase opnieuw bekeken
date: 2018-04-07T220719CEST
excerpt: Abonneer je op interessante sites 
published: true
category: 
    - bloggen
tags: open-web bloggen cheatsheet rss
---

Een week of wat terug schreef ik [een korte introductie](/feedbase/) over feedBase, de nieuwe app van The Blogfather, Dave Winer ([tweet!](https://twitter.com/davewiner/status/979128364526170112)). Deze gecentraliseerde database van RSS-abonnementen brengt weer een extra duwtje in het tweede leven van RSS zo lijkt het. Vlak na de start van feedBase verscheen een artikel in Wired, "[It's time for an RSS revival](https://www.wired.com/story/rss-readers-feedly-inoreader-old-reader/)". Naast de verplichte uitleg over RSS en de korte opkomst en neergang (we kijken naar je Google Reader!) komen de ontwikkelaars van RSS-software aan het woord. Waarom bijvoorbeeld Feedly meer een onderzoeksinstrument is dan een eenvoudige *feedreader*? Simpel, voor entertainment moet je concurreren met Instagram en Facebook, dat ga je niet redden als RSS-reader. Maar focus je meer op dieper onderzoek of meer eigen keuze dan zijn er alternatieven voor je. 

Inmiddels is feedBase al weer een week of wat oud en je ziet in [de hotlist](http://feedbase.io/) dat de vertrouwde techblogs de overhand hebben. Het is logisch en ik had niet anders verwacht. Maar nu zou een volgende stap kunnen zijn om juist die pareltjes die er onder liggen aan de oppervlakte te brengen. Nadat ik [mijn volledige abonnementenlijst](http://feedbase.io/?username=frankmeeuwsen) had geupload, ben ik eens gaan kijken welke feeds een paar abonnees hebben. Die zijn voor mij weer interessant om te zien waar zij op zijn geabonneerd. 

Inmiddels heeft Winer [de mogelijkheid toegevoegd](https://github.com/scripting/feedBase/issues/31#issuecomment-379474687) om direct in een aantal feedreaders te abonneren. Je moet hier wel een instelling voor aanpassen, ik denk dat wat simpele iconen beter kunnen werken dan het copy-pasten van halve URL's. Nu moet je in [een Github conversatie zoeken](https://github.com/scripting/feedBase/issues/31#issuecomment-379474687) hoe dit te doen.

Al met al zet feedBase wat leuke, maar kleine stappen. Wat me nu nog te binnen schiet, kan ik me ergens op abonneren in Inoreader zodat ik op de hoogte blijf van interessante nieuwe feeds in feedBase? Waarbij de definitie van "interessant" een zeer persoonlijke kan zijn. Gebaseerd op mijn eigen abonneelijst bijvoorbeeld. 

Het blijft fijn dat er meer ontwikkelingen zijn op het open web. Ongeacht of ze door een groot publiek worden opgepikt. 