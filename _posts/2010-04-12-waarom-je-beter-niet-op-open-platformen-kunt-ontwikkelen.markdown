---
author: frankmeeuwsen
comments: true
date: 2010-04-12 07:22:23+00:00
layout: post
slug: waarom-je-beter-niet-op-open-platformen-kunt-ontwikkelen
title: Waarom je beter niet op open platformen kunt ontwikkelen
wordpress_id: 742
tags:
- applicatie
- developers
- iphone
- twitter
---

De laatste tijd kom ik steeds vaker bewegingen tegen op het web die me doen afvragen of het altijd wel zo slim is om als developer op diverse platformen te bouwen. Het lijkt een kat-en-muis spel tussen de platformen en de ontwikkelaars, of kun je beter spreken van goedkoop R&D voor de platform-eigenaren. Waar heb ik het over? Bekijk de volgende berichten eens van de laatste maanden:



	
  * Twitter bouwt een [lijsten functie](http://techcrunch.com/2009/09/30/twitters-new-lists-feature-finally-introduces-grouping-offers-an-alternative-to-the-sul/) in haar eigen platform

	
  * Twitter [koopt Tweetie](http://techcrunch.com/2010/04/09/twitter-acquires-tweetie/) en heeft direct een eigen succesvolle mobiele applicatie

	
  * Twitter kan een eigen foto-uploader of URL shortener in zijn systeem bouwen [volgens n](http://www.businessinsider.com/holy-cow-did-fred-wilson-drop-a-bombshell-on-twitter-app-makers-today-2010-4) van de investeerders

	
  * Apple biedt in hun nieuwe OS 4.0 de mogelijkheid om applicaties in [mappen in te delen](http://www.dutchcowboys.nl/mobile/19422), gebaseerd op de Categories applicatie.


Ik zie het vaker gebeuren. Een platform wordt populair en dat zorgt voor een aantrekkingskracht van meer gebruikers en van meer ontwikkelaars. Deze ontwikkelaars gaan inventief en creatief aan de slag met de data van het platform, zoeken gaten in de applicaties en proberen deze op te vullen. Deels zal dat zijn uit eigenbelang, een eigen probleem oplossen en dat ook delen met de buitenwereld. Maar uiteindelijk zullen de succesvolle programmeurs toch proberen een graantje mee te pikken van een lucratieve markt. En daar stapt de originele platformeigenaar dan soms tussen. Hij neemt het roer over en pakt een aantal van de functionaliteiten die door de programmeur populair zijn gemaakt/gebleken en bakt deze in zijn eigen platform in. Met name de oproep van Twitterinvesteerder Fred Wilson is overduidelijk in [een artikel](http://www.businessinsider.com/the-twitter-platforms-inflection-point-2010-4) vorige week: "What are the products and services that create something entirely new on top of Twitter? [...] I think the time for filling the holes in the Twitter service has come  and gone"

Het lijkt mij toch een erg goedkope vorm van marktonderzoek en R&D voor de platformbouwer. Kijk wat er in je ecosysteem gebeurt en spring daar op in. Natuurlijk, dat is ondernemen, slim zaken doen. Maar aan de andere kant, als je ziet dat een ontwikkelaar succesvol is met zijn applicatie gebaseerd op jouw platform, waarom dat dan niet omarmen in plaats van overnemen/nabouwen en zo innovatie de kop indrukken? Aan de andere kant, ik kan Fred Wilson ook niet geheel ongelijk geven, het is volgens mij interessanter om iets bovenop een platform te bouwen en zo een nieuwe categorie te ontdekken (bijvoorbeeld Social Gaming) dan missende functionaliteiten te ontwikkelen.

Of zie ik het nu te pessimistisch of te na√Øef?
