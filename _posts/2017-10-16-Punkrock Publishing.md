---
layout: post
title: Punkrock Publishing
excerpt: 
published: true
header: fugazi.jpg
categories: 
    - indieweb
    - bloggen
tags: indieweb internethistorie open-web helden

---
Vandaag las ik [dit veel gedeelde artikel][1] van Mike Monteiro over de teloorgang van Twitter. Of in elk geval, zijn perceptie van de teloorgang van Twitter. Welnu, het gaat me nu niet over Twitter en of ze over een jaar niet meer bestaan. 

Soms zijn er artikelen waar een paragraaf je kan raken. Of een zin. Een woord. Dat gebeurde bij mij met het artikel van Monteiro. Hij beschrijft het internet eind jaren '90.

> "It felt like punk rock for publishing on a global scale."

[Dave Winer][2] is één van mijn helden. Ik heb dat wel eens vaker geschreven, inclusief de bijzin dat ik zijn software niet altijd begrijp en heel vaak on-af vind. Maar Dave als longtime blogger, mede-bedenker van RSS en podcasting is de facto een held voor me. Hij [schreef vrijdag][3] op zijn blog 

> "I knew when I saw the web that's what I had been born to do. Just because people want to use Facebook doesn't change that simple fact."

Ik schreef het zelf al in Bloghelden (nu [open source][4]!)

> Bloggen is [Pushbutton Publishing][5].

Een paar maanden terug ontdekte ik de service [Micro.blog][6]. "a timeline and publishing platform for the open web". Niet gratis. Je komt er niet zomaar op. Je moet een uitnodiging krijgen en dan ook nog eens betalen om het te kunnen gebruiken. Een typisch gevalletje [Indieweb][7] denken. Je betaalt zodat jij en je data niet het product zullen worden. Jij bent in controle en jouw content kan alle kanten op. Het heet ook wel de POSSE approach: **P**ublish **O**n your own **S**ite, **S**yndicate **E**lsewhere.

Ik wacht nog geduldig op de uitnodiging van maker [Manton Reece][8] terwijl ik met plezier naar zijn dagelijkse 5 minuten [podcast][9] luister waarin hij kort vertelt over de vorderingen en issues waar hij tegenaan loopt.

Van Mastodon naar Twitterbots naar een overview van goede Nederlandse blogs. Ik blijf altijd van [die zijprojecten starten][10] om ze later door tijdgebrek weer vaarwel te zeggen. Of in _hibernation mode_ te zetten. Bloggen is iets wat ik [al jaren doe][11] en waarschijnlijk zal blijven doen. Soms met pauzes, soms weer in overdrive. Op een eigen domein, in mijn eigen tempo. Zonder contentkalenders, thema's en op-social-webinars-geleerde anekdotische succestrucs. Maar gewoon, omdat ik het wil wanneer ik het wil op de manier die ik wil. 

Punkrock publishing dus. 

*Foto credits*: Andere held [Glen E Friedman][12].




[1]:	https://medium.com/@monteiro/one-persons-history-of-twitter-from-beginning-to-end-5b41abed6c20?lipi=urn:li:page:d_flagship3_profile_view_base_recent_activity_details_all;0yeJBGsQQ7SiUZP4DuXARA==
[2]:	http://scripting.com
[3]:	http://scripting.com/2017/10/13.html#a120843
[4]:	https://github.com/frankmeeuwsen/Bloghelden
[5]:	https://raw.githubusercontent.com/frankmeeuwsen/bloghelden/master/01-Pushbutton-publishing.txt
[6]:	https://micro.blog/
[7]:	https://indieweb.org/
[8]:	http://www.manton.org/
[9]:	http://timetable.manton.org/
[10]:	/Projectjes-aan-de-zijlijn/
[11]:	/blogjaren
[12]:	http://burningflags.com/home/