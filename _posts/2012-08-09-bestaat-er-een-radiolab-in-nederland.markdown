---
author: frankmeeuwsen
comments: true
date: 2012-08-09 09:39:46+00:00
layout: post
slug: bestaat-er-een-radiolab-in-nederland
title: Bestaat er een Radiolab in Nederland?
wordpress_id: 2156
tags:
- podcast
- radio
---

![](../images/uploadimages/radiolab-150x150.png)Sinds de zomervakantie ben ik groot fan geworden van [Radiolab](http://radiolab.org). Radiolab is een show over nieuwsgierigheid, waar een veelheid aan onderwerpen en ideeën worden gepresenteerd in een prettige luisterervaring. Dat klinkt een beetje hoogdravend, maar ze weten het voor elkaar te krijgen om me steeds geboeid naar een uitzending te laten luisteren over verschillende onderwerpen. Of het nu om de bluesmythe van de Crossroads gaat, verschillende wetenschappelijke benaderingen van [kleuren](http://www.radiolab.org/2012/may/21/) of een prachtig verhaal over [Ravel's Bolero](http://www.radiolab.org/blogs/radiolab-blog/2012/jun/18/unraveling-bolero/?utm_source=local&utm_media=treatment&utm_campaign=daMost&utm_content=damostviewed), de twee presentatoren weten het op een kleurrijke en mooie manier te brengen.
Radiolab krijgt onder andere ondersteuning van de Alfred P. Sloan Foundation en de National Science Foundation, die tot doel hebben om het maatschappelijk belang van wetenschap en technologie onder de aandacht te brengen. Een mooi streven en Radiolab is inderdaad een prachtig voorbeeld hiervan.

<!-- more -->

Is er in Nederland een radioshow of podcast zoals Radiolab? Waar in korte uitzendingen van 20 minuten of in langere episodes van plusminus een uur een specifiek onderwerp van verschillende wetenschappelijke kanten wordt belicht? Waar met name is nagedacht over de manier waarop je het verhaal brengt, met mooie geluidseffecten, goede interviews en niet altijd alles even serieus. Ik heb eerlijk gezegd geen idee. Iemand van jullie?

Hieronder kun je naar de aflevering over de Crossroads luisteren, het verhaal over het kruispunt waar bluesgitarist Robert Johnson zijn ziel aan de duivel verkocht in ruil voor briljant gitaarspel. Maar waar komt dat verhaal vandaan? En klopt het wel? Presentator Jad Abumrad is altijd al gefascineerd door het verhaal. Of het nu waar is of niet, ergens zit er een kern van waarheid in de mythe. Gelardeerd met waanzinnige bluesfragmenten gaan ze op zoek in de Mississippi Delta naar de oorsprong. Prachtig om naar te luisteren.



Meer luisteren? Abonneer je op [de podcast](http://www.radiolab.org/series/podcasts/) of download de [waanzinnige iPhone app](http://http://clkuk.tradedoubler.com/click?p=24371&a=2064103&url=http%3A%2F%2Fitunes.apple.com%2Fnl%2Fapp%2Fradiolab%2Fid530581828%3Fmt%3D8%26uo%3D4%26partnerId%3D2003) (affiliate link) met verrassende navigatie en extra materiaal!
