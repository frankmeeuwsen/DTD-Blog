---
author: frankmeeuwsen
comments: true
date: 2010-05-13 10:06:12+00:00
layout: post
slug: app-my-ride-gaat-beyond-cocreatie-ideetjes
title: App my ride gaat beyond cocreatie-ideetjes
wordpress_id: 836
tags:
- app
- automotive
- crowdsourcing
- volkswagen
---

Gisterenavond vond de eerste succesvolle editie van [Paperjammed](http://search.twitter.com/search?q=Paperjammed) plaats, een initiatief van Johan Voets om afstuderende studenten help te bieden met hun scriptie over social media. Ondergetekende was met drie anderen het panel van de avond en ik kan zeggen: Dat smaakt naar meer! Een erg leuke avond vol discussies over social media en de (on)mogelijkheden. [Zie hier een blogpost](http://sannebakker.wordpress.com/2010/05/13/paperjammed-social-media/) met wat quotes en downloadable verslag. Een deel van de vragen ging over de kansen voor automerken om gebruik te maken van social media en hoe co-creatie een waardevolle aanvulling kan zijn op merkbouw, productontwikkeling en dienstaanbod. Laat ik nu vanochtend een fraai voorbeeld tegenkomen die beiden verenigt!


[![](../images/uploadimages/appmyride-300x158.png)](../images/uploadimages/appmyride.png)


Volkswagen is druk met de ontwikkeling van een in-car entertainmentsysteem wat in nieuwe modellen zal verschijnen. Het onderzoek naar de mogelijkheden is in volle gang en Volkswagen betrekt hierbij het publiek. Je kunt zelf ideeën aandragen voor applicaties die op het systeem kunnen draaien. Op de website [AppMyRide](http://www.app-my-ride.com/) ([Twitterstream](http://twitter.com/VWappmyride)) kun je je inschrijven en aan de slag gaan. Want VW gaat een stapje verder dan het alleen maar aandragen van ideeën door het publiek. De echte kanshebbers zijn degene die werkelijk de applicaties kunnen maken. Ze stellen de software beschikbaar inclusief testapplicatie om je idee werkend in te kunnen sturen. Een erg slimme zet van Volkswagen. Hiermee onderscheiden ze zich niet alleen van de vele "stuur je idee in" wedstrijden die rondgaan, ze krijgen daarnaast toegang tot een netwerk van software-ontwikkelaars, interface designers en programmeurs die nu of in de toekomst van waarde kunnen zijn voor het merk.Daarnaast kan het mogelijkheden bieden voor de ontwikkelaars om in teamverband betere apps te maken voor het systeem. Volkswagen heeft ook over de rechten van de applicatie nagedacht en daar de ontwikkelaar voorop gesteld, zo blijkt uit de [terms and conditions](http://www.app-my-ride.com/terms-and-conditions): "If VOLKSWAGEN is interested in commercially using applications entered,  VOLKSWAGEN will agree with the originator on using the application  commercially."

Het prijzengeld voor de winnende applicatie vind ik wel wat karig. 3.000 euro voor de winnaar. Ik zou een nieuw model Volkswagen inclusief in-car systeem ter beschikking stellen.
