---
author: frankmeeuwsen
comments: true
date: 2010-11-01 21:16:31+00:00
layout: post
slug: de-kortzichtige-blik-van-de-stuurlui-aan-wal
title: De kortzichtige blik van de stuurlui aan wal
wordpress_id: 1199
tags:
- facebook
- hyves
---

Ik ben op veel vlakken net zo veel n van de stuurlui als elk ander. Maar na de afgelopen weken moet me echt iets van het hart. Ik heb vorige week de film The Social Network gezien, samen met 30 bij elkaar gesprokkelde Facebook contacten. Dat klinkt denigrerend maar dat is het geenszins! Het was juist leuk om met een diverse groep mensen naar een film te gaan waarvan de een zegt dat het de Wallstreet van deze generatie is en de ander zegt dat het een onderhoudende film is over vriendschap, passie en business. De waarheid? Die zal wel ergens in het midden liggen. Maar rondom de film kreeg ik vaak de volgende zinsnede te horen van mensen om mij heen: "Ja, nu gaat Hyves het echt moeilijk krijgen. Facebook wordt heel groot in Nederland."

Nu vind ik het prima dat mensen dat zeggen. Zeker als ze dat met cijfers en onafhankelijk onderzoek kunnen aantonen. Maar de enige validatie voor de bewering is de volgende: "Want ik zie om mij heen iedereen naar Facebook gaan."

Juist...

Ingmar de Lange heeft het op Frislicht uitstekend verwoord in zijn artikel [Hyves en de omgevallen ijsberg](http://blog.frislicht.com/2010/11/hyves-en-de-omgevallen-ijsberg.html), waarin hij duidelijk uitlegt waar het probleem ligt met veel mensen: Ze kijken niet verder dan hun neus lang is. Zijn analogie met RTL4 is treffend. Ik ga hem graag gebruiken in mijn eigen omgeving. Want ik blijf het maar horen, van studenten tot marketeers tot de zelfbenoemde social media experts: Facebook gaat almachtig worden in Nederland en Hyves gaat het afleggen.

Nogmaals, prima als je dat vindt, maar laat me de cijfers zien waar dat onherroepelijk uit blijkt en ik zal je adviseren als de wiedeweerga contact op te nemen met TMG en/of Hyves. Want dan moeten ze iets over het hoofd hebben gezien in hun besprekingen en berekeningen. Maar kom alsjeblieft niet meer aan met het argument "want ik maak er geen gebruik meer van en mijn vrienden ook niet", want dan krijg je mijn RTL4 argument over je heen.

En Raymond, Yme, Remco en alle anderen: Gefeliciteerd met deze stap, benieuwd wat het gaat worden. We volgen jullie kritisch! Oh en Raymond, wil je even contact opnemen met [deze gasten](http://beste-raymond.nl/)?
