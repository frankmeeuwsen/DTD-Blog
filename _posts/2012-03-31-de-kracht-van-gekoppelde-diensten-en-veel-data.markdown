---
author: frankmeeuwsen
comments: true
date: 2012-03-31 05:39:15+00:00
layout: post
slug: de-kracht-van-gekoppelde-diensten-en-veel-data
title: De kracht van gekoppelde diensten en veel data
wordpress_id: 1961
---

![](../images/uploadimages/Spotify-550x175.png)

Eén van de grote krachten van het web is dat we de mogelijkheid hebben om onze smaak en voorkeuren te publiceren en te delen met elkaar. Zo ontstaan nieuwe communities, ecosystemen en vriendengroepen die voorheen niet mogelijk waren. Los van geografische en sociale grenzen kunnen mensen met elkaar verbinden en van elkaar leren. Of dat nu op een serieus onderwerp is, zoals onderwijs, of op het gebied van entertainment zoals muziek, film en favoriete applicaties.

Door al dat publiceren en delen ontstaat een nieuwe trend genaamd Big Data. Enorme hoeveelheden data (hoe komen ze toch op die trendnaam...) worden opgeslagen en gedeeld voor nieuwe inzichten. Een zeer boeiende trend op veel vlakken. Bij GigaOm hebben ze er [een fraai dossier](http://gigaom.com/2012/03/11/10-ways-big-data-is-changing-everything/) over met businesscases.

Ik kwam zojuist een mooi voorbeeld tegen van de intersectie Big Data en Publicatie/Deelbaarheid. In de appstore van muziekdienst Spotify kun je [Filtr](http://filtr.com/) installeren. Door deze aan je Facebook profiel te knopen krijg je ineens toegang tot de muzieksmaak van je vrienden. In Filtr maak je een eigen playlist door namen van vrienden in te voegen of Facebook events, samen met namen van favoriete artiesten of genres. Filtr maakt op basis van die input een specifieke playlist. Met soms verrassende combinaties. Zo zie je hoe het delen van sommige data kan leiden tot nieuwe paden voor jezelf. Probeer het eens en deel je playlists! Hier is mijn [Filtr Playlist](http://open.spotify.com/user/frankmeeuwsen/playlist/4eSlrPF8MFCPH6yDDeD8Fk), gebaseerd op de combinatie uit het screenshot boven dit artikel.
