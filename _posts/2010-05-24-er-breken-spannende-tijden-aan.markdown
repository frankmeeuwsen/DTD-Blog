---
author: frankmeeuwsen
comments: true
date: 2010-05-24 09:47:28+00:00
layout: post
slug: er-breken-spannende-tijden-aan
title: Er breken spannende tijden aan!
wordpress_id: 863
tags:
- bloghelden
- presentatie
- werk
---

Als het teveel voor jullie wordt hoor ik het wel, maar voor mij begint morgen een leuke, spannende, nieuwe tijd. Want dan ligt mijn eerste boek in de winkel. Ik schrok me dit weekend een hoedje omdat de voorbestellingen schijnbaar [al zijn uitgeleverd](http://www.mobypicture.com/user/chi666/view/6607900) en ik nog 101 dingen te doen heb op de website van Bloghelden. Het prachtige weer vandaag gaat ook niet meehelpen om dat snel voor elkaar te krijgen. Maar het gaat allemaal goed komen! Een kleine blik in wat todo's voor de komende dagen



	
  * Een lijst maken van de geïnterviewden

	
  * Een lijst maken van aanwezigen dinsdagavond

	
  * Een adreslijst maken van de geïnterviewden

	
  * De laatste teksten op de Bloghelden-widget nakijken en eventueel aanpassen

	
  * Een opzet maken voor het extra hoofdstuk van Bloghelden

	
  * Laatste uitnodigingen voor dinsdagavond uitsturen aan vrienden en bekenden

	
  * Download maken van de gratis tekstversie.

	
  * Eigen verhaal voor dinsdag in orde maken

	
  * Werken aan de ebookversie van Bloghelden

	
  * Wiki eerste update geven

	
  * Een opzet maken voor gastcolleges en kennissessies


Maar het is wel interessant om die geschiedenis als een referentielaag te leggen over de hedendaagse digitale ontwikkelingen. Als je het verhaal van Bloghelden leest, zul je op een gegeven moment de analogie met latere ontwikkelingen zoals sociale netwerken en microbloggen zien. Het is interessant om daar met elkaar over te sparren en als bedrijf te kijken hoe je met de interne en externe discussies op dat vlak om kunt gaan. Een tweede onderwerp wat ik koppel aan Bloghelden is digitaal curatorschap. Een onderwerp wat al een tijdje mijn belangstelling heeft en waar ik binnenkort meer tijd aan wil besteden om goed vorm te geven. Wat is het, waarom is het belangrijk, wat kun je er als bedrijf of als merk mee en waar moet ik beginnen?

De actielijst staat vast, ik kies er nu voor om even in de zon te gaan zitten met mijn familie!
