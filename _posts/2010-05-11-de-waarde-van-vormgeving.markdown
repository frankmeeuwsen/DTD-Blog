---
author: frankmeeuwsen
comments: true
date: 2010-05-11 20:15:58+00:00
layout: post
slug: de-waarde-van-vormgeving
title: De waarde van vormgeving
wordpress_id: 822
---

Toen ik net begon in de internetwereld, zo ergens in 1996, waren volledig vormgegeven sites vaak nog een unicum. Er werd wel werk aan besteed, maar het was logisch dat de designs door printdesigners werd gedaan. Met de komst van illustraties in HTML en de mogelijkheid om beelden uit te lijnen met tabellen (oh teh good ol' dayzzz...) was er ineens een explosie van design op het web. En van mijn eerste boeken die ik bij Amazon kocht was [Cutting Edge Webdesign: The Next Generation](http://www.amazon.com/gp/product/1564964191?ie=UTF8&tag=punkeycom-20&linkCode=as2&camp=1789&creative=390957&creativeASIN=1564964191). Toen en nu nog een machtig mooi boek met werkelijk waanzinnige designs van sites uit die tijd. Ik kon avonden rondsurfen op het web en me verwonderen over de details, de stijlen en de inventiviteit van de makers van de sites. Soms waren ze ondoordringbaar, was er geen touw aan vast te knopen ([jodi.org](http://web.archive.org/web/19970105020510/http://www.jodi.org/) anyone?) maar steeds vaker was het design het leidende element om een site opnieuw te bezoeken. Later kwamen sites als [k10k.net](http://k10k.net/) en nu [TheFWA](http://www.thefwa.com/) die de pareltjes in (corporate) webdesign laten zien. Het boek is trouwens naar mijn goede vriendin [@marjolijn](http://www.twitter.com/marjolijn) gegaan, aangezien zij een verwoed verzamelaar is van dergelijke designboeken.

Ik zag vandaag [een nieuwe blogpost](http://www.webdesignerdepot.com/2010/05/showcase-of-blogs-with-unique-post-designs/) op Webdesignerdepot.com met blogs die voor elk artikel een uniek design hebben gemaakt. Terwijl ik met wijder openvallende mond zat te kijken en te klikken besefte ik me dat design weer helemaal terug is. Mijn weblog/website is het toonbeeld van hoe hetÂ  niet zou moeten. Ik installeer een standaard theme in Wordpress en ik beloof mezelf dat ik nu-toch-echt-eens moet regelen dat iemand met mij zich tegen het design van site en bedrijf gaat bemoeien. Hoe anders zijn de voorbeelden die ik bij webdesignerdepot zie. Prachtig, magnifiek. Toonbeelden hoe design en vormgeving een meerwaarde hebben bij de inhoud van het stuk. Een paar voorbeelden die ik schaamteloos rip van de bron, maar ze verdienen het. Ze zijn prachtig! [Ga zelf kijken](http://www.webdesignerdepot.com/2010/05/showcase-of-blogs-with-unique-post-designs/) bij Webdesignerdepot en laat je inspireren!

[gallery link="file" columns="5" orderby="title" class="cboxModal"]

Begrijp jullie nu waarom [Bloghelden](http://www.managementboek.nl/boek/9789022996997/bloghelden_frank_meeuwsen?affiliate=1703) is vormgegeven zoals het is? Juist...meerwaarde.
