---
author: frankmeeuwsen
comments: true
date: 2012-02-04 14:37:16+00:00
layout: post
slug: even-een-time-out
title: Even een time-out
wordpress_id: 1914
---

Als je me volgt op Twitter of Facebook, is de kans dat je het nieuws al hebt gelezen. Afgelopen woensdag 1-2-12 (mooie-datum-alert) is onze zoon Finnean Morrison Meeuwsen geboren. We noemen hem Finn. Dat betekent dat onze wereld zich nu even beperkt tot eerste poepluiers, flesjes, kraamzorg sie het complete huis schoonmaken en vooral heel heel heel veel genieten van elkaar. Dus verwacht even geen uitgebreide posts over digitale ontwikkelingen of kritische beschouwingen op dat andere nieuws van 1 februari, het afsluiten van websites door stichting Brein. Andere zaken zijn nu even belangrijker.

Foto's van Finn? Voorlopig even niet. Het realtime en sociale web is zo exponentieel gegroeid dat we heel terughoudend zijn om foto's zo op het web te zetten. Er zijn genoeg ongewenste voorbeelden wat er met die foto's kan gebeuren.


Ik meld mij over een tijdje weer. Met nieuwe huisstijl, plannen en ideeÃ«n. Maar nu even een flesje geven!

