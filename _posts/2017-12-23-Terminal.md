---
layout: post
title: Oh My Terminal my precious terminal!
excerpt: Ik heb nooit geweten dat er zoveel kan met een terminal app op de Mac.
published: true
header: ohmyzsh.jpg
---
Ik ben verre van een programmeur. 

Door de jaren heen heb ik er zeker wel een affiniteit mee ontwikkeld. Van het bouwen van websites in HTML (view source baby!) tot het tweaken van plugins in WordPress en op deze blog het begrijpen van Jekyll en Github als omgeving voor een _static site generator_. Maar het 100% snappen doe ik het allemaal niet.

Veel van wat ik doe is Copy-Paste Programmeren. Ik zoek op sites als Stack Overflow naar een oplossing voor het probleem waar ik op dat moment tegen aan loop en ik probeer het met wat voorbeeldcode te fixen. Vaak lukt dat, soms vereist het wat logisch denkwerk. Dat lukt me nog wel.

Maar met een lege pagina beginnen en _iets_ programmeren wat een kunstje op mijn computer kan, nee daar ben ik echt niet goed in. 

Maar zoals gezegd, de affiniteit is er zeker en ik sta altijd weer versteld als [onze software ontwikkelaars][1] iets prachtigs maken in de app. Niet dat ik het zelf wil kunnen, maar ik zie wel dat hun werkomgeving is geoptimaliseerd op snelheid en gemak van werken. Zoals ik zelf schrijf in [Ulysses][2], een teksteditor zonder al te veel poespas. Ik gebruik de [Alfred app][3] op mijn Mac om snel taken uit te voeren en via [Keyboard Maestro][4] breid ik dat nog verder uit.  Zo zie ik hen werken in programma's als [Atom][5] en uiteraard de Terminal app. Omdat ik dit blog tevens bewaar op Github, werk ik zelf steeds vaker in een puike vervanging voor de standaard Terminal, [iTerm2][6]. De configuratie- en aanpasmogelijkheden zijn schier eindeloos. Dat geeft vrijheid, maar gelijktijdig verlamt het. Want wáár begin ik dan. Wat kan ik aanpassen en hoe weet ik of het goed is? 

Na een tijdje begin ik wel een beetje gevoel voor te krijgen en kom ik via-via ('s Internets Wegen zijn Ondoorgrondelijk soms...) achter het bestaan van [Oh My ZSH][7]. 

Nee, ik had er ook nog nooit van gehoord en inderdaad, coole naam.

<iframe src="https://player.vimeo.com/video/132812873?color=ffffff&title=0&byline=0&portrait=0" width="640" height="275" frameborder="0" webkitallowfullscreen mozallowfullscreen allowfullscreen></iframe>

Met ZSH kun je je terminal nog verder personaliseren en een compleet eigen uiterlijk en werking geven. Je ziet in bovenstaande video al dat je makkelijk door bestanden en directories kunt traverseren in plaats van alles in te typen. En je ziet dat het uiterlijk van de teksten sterk is aangepast. In plaats van alles hetzelfde lettertype en kleur, kun je het helemaal naar eigen believen aanpassen.

Door Oh My ZSH ben ik een vrijdagavond lekker aan het klooien geweest in de terminal app en heb ik weer wat meer geleerd over de innerlijke werking van mijn computer. Ik zal nooit een Commandline Jedi worden, maar het feit dat ik bij het opstarten van mijn iTerm nu een quote van de dag krijg met wat random ascii art, ik vind dat al leuk genoeg!

![][image-1]

Smashing Magazine heeft [een fraaie eerste kennismaking][8] met Oh My ZSH als je zelf benieuwd bent!


[1]:	https://triggi.com
[2]:	https://ulyssesapp.com/
[3]:	https://www.alfredapp.com/
[4]:	https://www.keyboardmaestro.com/main/
[5]:	https://atom.io
[6]:	https://iterm2.com/
[7]:	http://ohmyz.sh/
[8]:	https://www.smashingmagazine.com/2015/07/become-command-line-power-user-oh-my-zsh-z/

[image-1]:	https://cl.ly/3i1c1B0Z3F0m/Screen%20Recording%202017-12-23%20at%2011.15%20AM.gif