---
author: frankmeeuwsen
comments: true
date: 2013-02-06 19:40:39+00:00
layout: post
slug: animated-gifs-nu-doorzoekbaar
title: Animated gifs...nu doorzoekbaar!
wordpress_id: 2861
tags:
- lol
- webcultuur
---

Vanmiddag op het Crossmedialab hadden we het over de kracht van animated gifs. Ja...dat toegepast wetenschappelijk onderzoek op het lectoraat komt er wel :-) Maar vaak genoeg is het even tijd om populaire webcultuur onder de loep te nemen. Animated gifs zijn al oud. We hebben een moment gehad dat ze echt-niet-konden. De ronddraaiende enveloppen (mail me!), de neon-gekleurde flikkerende horizontale lijn (een nieuw onderdeel op mijn homepage!) en het scheppende mannetje (Under construction!)...

![TBC1](../images/uploadimages/TBC1.gif)

Maar de Animated gif is back with a vengeance! Door de populariteit van Tumblr-blogs en volgens mij het gemak om screencaps van TV-series en films te maken, zorgt voor een herleving van de animated gif. En gelukkig is er dan een zoekmachine om door al dat moois te zoeken: Giphy.

![tumblr_lpg65zzAq71qmmrpjo1_500](../images/uploadimages/tumblr_lpg65zzAq71qmmrpjo1_500.gif)



[Giphy](http://giphy.com/) is simpel. Typ een zoekwoord, kies een suggestie en ga. Of klik op één van de populaire termen op de homepage. Van [Beyonce](http://giphy.com/#tags/beyonce) tot...natuurlijk...[katten](http://giphy.com/#tags/cat).

Heerlijk. Een zoekmachine voor animated gifs. Is er een verdienmodel? Ik betwijfel het. Heeft het eeuwigheidswaarde? Waarschijnlijk niet. Voegt het iets zinnigs toe aan de webcultuur? Het is maar hoe je er naar kijkt. Maar dit zijn de sites die mijn dag weer goed maken.

Nog eentje.

![banks](../images/uploadimages/banks.gif)
