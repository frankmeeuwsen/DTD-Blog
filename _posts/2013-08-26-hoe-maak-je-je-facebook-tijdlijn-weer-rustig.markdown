---
author: frankmeeuwsen
comments: true
date: 2013-08-26 20:37:00+00:00
layout: post
slug: hoe-maak-je-je-facebook-tijdlijn-weer-rustig
title: Hoe maak je je Facebook tijdlijn weer rustig?
wordpress_id: 3580
tags:
- facebook
- overzicht
---

Facebook is te druk.

Het is zo simpel om nieuwe vrienden toe te voegen op Facebook. Zeker die gezellige lui die je op vakantie bent tegengekomen en met wie je wat fraaie vakantiefoto’s hebt gedeeld. Maar 3 weken na je vakantie kom je er achter dat ze op Facebook best saai zijn. En je ziet dat wel meer mensen op de Facebook tijdlijn veel onzin delen en weinig relevants. Tijd voor een opschoon actie. Maar ga je die vrienden verwijderen? Of je tijdlijn wat rustiger maken? Beide zijn heel snel te doen.


## Vrienden verwijderen


Ga in de tijdlijn met je muis over de naam van je vriend, kies voor “Vrienden” en vervolgens onderaan “Verwijder als vriend”. Mijn ervaring is dat dit direct werkt en de vriendschap is verbroken. Ben je daar nog niet aan toe en wil je wél dat je vrienden jouw updates lezen? Ga dan voor een rustiger tijdlijn.


## Rustiger tijdlijn


Ga in de tijdlijn wederom over de naam van een vriend maar kies na “Vrienden” voor de optie “Updates ontvangen”. Als je deze uitvinkt blijft de vriendschap bestaan maar krijg je geen berichten meer over gezellige BBQ’s, slechte kattenvideo’s of een doelloze melding over een doelpunt bij een voetbalwedstrijd.



![FBUnfriend](../images/uploadimages/FBUnfriend-e1377549349224-355x400.jpeg)  ![FBUpdates](../images/uploadimages/FBUpdates-355x400.jpeg)

(Sorry Renato, ik had even een voorbeeld nodig voor mijn screenshot...)

Helemaal stoppen met Facebook? Ga dan naar [Justdelete.me](http://Justdelete.me) en kies direct de overige sociale netwerken waar je afscheid wilt nemen.
