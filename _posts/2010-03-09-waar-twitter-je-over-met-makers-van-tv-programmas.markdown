---
author: frankmeeuwsen
comments: true
date: 2010-03-09 22:11:32+00:00
layout: post
slug: waar-twitter-je-over-met-makers-van-tv-programmas
title: Waar twitter je over met makers van TV programma's?
wordpress_id: 658
tags:
- kro
- mediasynergie
- stinkendrijk
- twitter
---

Vanavond was de tweede aflevering van de KRO serie "[Stinkend Rijk](http://stinkendrijkendakloos.kro.nl/)" waarin vier rijke ondernemers een aantal weken als dakloze leven en via TV verslag doen van hun belevenissen. Een interessant programma, mede door het wereldbeeld van sommige deelnemers. Maar zeker ook omdat de makers actief gebruik maken van [Twitter](http://twitter.com/KROStinkendRijk) tijdens het programma. Vandaag zat deelneemster [Kim KÃ¶tter](http://www.stinkendrijkendakloos.kro.nl/deelnemers/kim/overzicht.aspx) achter de "Twitterchat" zoals ze het noemde, erg leuk om de reacties en vragen te zien die op en neer vliegen tijdens het programma. Wat mij vooral opvalt is dat het allemaal erg beschaafd blijft en niemand uit de bocht vliegt over personen en gebeurtenissen. Bij DWDD en Pauw en Witteman is de kritiek niet van de lucht op de gasten maar vooral de presentatoren, maar bij dit programma gaat het er opvallend netjes aan toe. Hoe komt dat? Omdat de makers zelf actief zijn op Twitter en duidelijk laten merken dat ze er zijn? Omdat ze als mensen reageren op de opmerkingen en vragen van de kijkers, zich dus op een gelijk niveau als de kijker plaatsen? Of is het door het soort programma? Interessante vragen die in een onderzoeksveld als Mediaresearch niet zouden misstaan denk ik.

Maar ik zal me ook te bedenken, waar heb je het tijdens een uitzending over met de makers? Iedereen heeft zijn mond vol over interactie tussen kijker en maker, maar nu kan het, wat vraag je dan? Veel vragen gingen schijnbaar vanavond over de grootte en de afstand van de camera's die de daklozen volgen, maar ook over de schoonheid van Kim (ex-Miss Universe Nederland) die daardoor als dakloze misschien wat minder realistisch overkomt. En verder? Waar kun je het dan met elkaar over hebben? Waarom bepaalde keuzen zijn gemaakt door de deelnemer? Hoe het was om zo op straat te leven? Zouden de deelnemers juist via Twitter ongevraagd achtergrondinformatie kunnen geven, in de trant van "Terwijl ik die slaapplaats zocht werd ik nog aangehouden door de politie"? En wat is interessanter? Voor, tijdens of na de uitzending met de makers en deelnemers van gedachten wisselen?

[ ![Get Microsoft Silverlight](http://embed.player.omroep.nl/sle/downloadsilverlight.jpg) ](http://go.microsoft.com/fwlink/?LinkID=124807)   
[Bekijk de video in andere formaten.](http://player.omroep.nl/?aflID=10750701) 

Ik vind het goed dat de KRO actief met deze ontwikkelingen bezig is en probeert wat wel en niet kan werken. Zeker de moeite waard om wekelijks [#stinkendrijk](http://twitter.com/#search?q=%23stinkendrijk) even te volgen op Twitter! En Kim heeft trouwens ook een [eigen Twitteraccount](http://twitter.com/kimkotter).
