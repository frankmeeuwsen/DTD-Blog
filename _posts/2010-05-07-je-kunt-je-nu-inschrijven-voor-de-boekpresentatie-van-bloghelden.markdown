---
author: frankmeeuwsen
comments: true
date: 2010-05-07 06:02:08+00:00
layout: post
slug: je-kunt-je-nu-inschrijven-voor-de-boekpresentatie-van-bloghelden
title: Je kunt je nu inschrijven voor de boekpresentatie van Bloghelden!
wordpress_id: 805
tags:
- bloghelden
- boek
- presentatie
- promotie
---

![](../images/uploadimages/coverBloghelden-210x300.png)Op 25 mei is het zover, dan ligt mijn boek [Bloghelden](http://www.bloghelden.nl) in de winkel. De geschiedenis van de Nederlandse blogosfeer, opgetekend uit interviews, herinneringen en online onderzoek. Aan de hand van zo'n 50 interviews vertel ik het verhaal van de jonge jaren van de Nederlandse weblogscene. Wie waren de eerste bloggers, waarom deden ze dat? Wie was hun publiek en wat waren de successen en verliezen? Het boek is inmiddels voor een deel [online in te kijken](http://bit.ly/asQoDA) en natuurlijk te bestellen. Maar op 25 mei vier ik graag met bloggers van toen en nu, met media-fans, met social media fanaten, met liefhebbers van online cultuur, dat er eindelijk een boek is over de Nederlandse weblogwereld.

25 mei, bij [Setup Utrecht](http://www.setuputrecht.nl) van 18.00 uur tot 21.00 uur kun je er bij aanwezig zijn. Het programma is (ongeveer) als volgt

17.00 uur    Inloop
18.00 uur    Opening door Frank Meeuwsen
18.15 uur    Presentatie Anne Helmond ([@silvertje](http://twitter.com/silvertje)): Digital Methods Initiative en Mapping the Blogosphere
18.30 uur    Presentatie Ernst-Jan Pfauth ([@dutchproblogger](http://twitter.com/dutchproblogger)): Internet is the new LSD
18.45 uur    Overhandiging eerste editie van Bloghelden
19.00 uur    Start borrel
21.00 uur    Einde borrel en afsluiting

De toegang is uiteraard gratis, de borrel (hopelijk) ook, daar werk ik nog aan :-) In de tussentijd kun je je al wel inschrijven via onderstaand formulier, zodat ik een idee heb hoeveel enthousiastelingen ik kan verwachten! Uiteraard is er free wifi en wellicht nog een sociale snack. Zorg in elk geval voor een opgeladen smartphone en gebruik de hashtag [#bloghelden](http://twitter.com/#search?q=%23bloghelden)!



PS: Kun je het formulier niet zien of wordt het niet correct geladen, schrijf je dan in op [de externe versie](http://creator.zoho.com/frankmeeuwsen/inschrijvingen-bloghelden-boekpresentatie/form-perma/inschrijvingen_bloghelden/fQmV0DNO1BkRg8qTDfKBnJ4mafOTnB9YzHmxYyKag5WP5U3d4GkYy8q0gpnPkMpz69G5pfFS489BBYdk4zszeMZPqaOuvnEpUK7Y/).
