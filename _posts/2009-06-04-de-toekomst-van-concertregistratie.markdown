---
author: frankmeeuwsen
comments: true
date: 2009-06-04 09:10:10+00:00
layout: post
slug: de-toekomst-van-concertregistratie
title: De toekomst van concertregistratie?
wordpress_id: 157
tags:
- inspiratie
- muziek
- video
---

Tijdens The Next Web had ik voor Dutch Cowboys [een kort interview](http://www.dutchcowboys.nl/nextweb/16750) met Ron van der Sterren over zijn project [Film it Yourself](http://stunst.com/fiy/). Dit project gaat uit van de simpele gedachte: Het publiek filmt concerten vaak al met een mobiel, een platform als 3voor12 neemt het geluid al op. Voeg die twee samen en je krijgt een geweldig resultaat. De afgelopen dagen heeft Ron als een dolle zitten werken om de video's van 68 mobiele telefoons samen te voegen om een geweldige concertregistratie te maken van Kyteman's Hiphop Orkest. Kijk en oordeel zelf...




Is dit een vorm die we in de toekomst meer gaan zien? De Beastie Boys hebben in 2005 een [DVD uitgebracht](http://www.bol.com/nl/p/dvd/beastie-boys-awesome-i-fuckin-shot-that/1002004004868106/index.html;jsessionid=D6586B2FE1160FA0A9C4C39089F5D349.ps42) met materiaal gefilmd door fans en we zien meer en meer van dit soort initiatieven. Samen met Ronald van Schaik van [Rhinofly](http://www.rhinofly.nl) heb ik me al eens afgevraagd waarom de concertzalen geen mogelijkheid hebben om na een optreden bij een paal of een stand je foto's en video's te uploaden en direct te delen met de rest van de wereld. Een prachtige kans voor zowel artiest als concertzaal om zichzelf teÂ  profileren lijkt me. Tijdens Lowlands hoop ik zelf ook mee te gaan doen aan het FIY project, het plan is dan om op drie podia de concerten op te nemen via mobiele camera's.
