---
author: frankmeeuwsen
comments: true
date: 2013-04-23 20:02:43+00:00
layout: post
slug: content-marketing-als-een-bank-het-kan
title: Content marketing – Als een bank het kan…
wordpress_id: 3324
series:
- selfpublishing
---

![jyske](../images/uploadimages/jyske.jpg)

Het is geen verrassing voor jullie dat er zoiets bestaat als content marketing en content strategie. Meer en meer merken zijn er mee bezig, experimenteren met nieuwe vormen van marketing buiten de standaard traditionele digitale kanalen. Kort gezegd is content marketing het marketingproces rondom het maken en beheren van eigen content om klanten te krijgen en houden. Meer en meer [merken worden uitgevers](http://www.marketingfacts.nl/berichten/adverteerders-worden-uitgevers). Ze omzeilen de traditionele kanalen en gaan zelf aan de slag om relevante en pakkende content te ontwikkelen, in allerlei vormen. Een belangrijk kenmerk van elk stuk wat wordt gemaakt: Maak het deelbaar. Ben niet bang dat je verhaal op andere plaatsen verschijnt dan op je eigen site, omarm de gedachte dat een interessant artikel op Pinterest terug komt of een video-interview met de CEO _embedded_ op een studentenblog.

Maar kan dat wel voor ons merk?

Laat ik het nu even bij het simpele antwoord houden. Als het een Deense bank lukt om van een financiële instelling te transformeren in een media uitgeverij, waarom zou het dan niet bij jouw bedrijf lukken? De Jyske bank heeft een eigen in-house productieafdeling, maakt dagelijks web TV voor verschillende doelgroepen en alles is nog eens online te delen en in te sluiten op je eigen site.
Lees de [volledige case bij Business2Community](http://www.business2community.com/content-marketing/how-brand-content-helped-transform-a-bank-into-a-media-master-0457744#RI8fdRkoaTUB62z4.99) of kijk bij [Jyske bank zelf](http://jyskebank.tv/). Inspirerend!

(Met dank aan Niels Verhoeven van [Libertyfarm](http://www.libertyfarm.nl/true-story-a-bank-that-became-a-media-company/) voor de tip!)
