---
layout: post
title: Bots... een hobby in de avonduren
excerpt: In plaats van bingewatchen en tooten...
published: true
tags: bot code
header: bot.jpg
---
Sinds de begindagen van Twitter ben ik gefascineerd door het bestaan van *bots*, accounts die automatisch iets doen rondom een bepaald onderwerp, een auteur, een thema of gewoon random *funny stuff*. Het is zo'n sluimerende fascinatie waar ik niet heel veel mee bezig ben omdat mijn dagen soms al zo propvol zitten. 

Maar zoals vriend Erwin Blom al eens zei: "ooit ga ik leren programmeren" (ik parafraseer), zo heb ik dat ook. Ik ben niet helemaal onbekend met programmeertalen maar ik leef er niet in en ik kan er zeker geen gesprekken over voeren. Ik DDG en Stack Overflow allerlei voorbeelden bij elkaar en probeer zo soms wat kleins voor elkaar te krijgen. 

Zo heb ik dat met bots. Ik heb het idee dat je bots zo simpel en zo complex kunt maken als je zelf wilt. En ik hou wel van een uitdaging. Dus laat ik eens kijken wat er mogelijk is met bots programmeren. Ik bedoel dan niet de chatbots die nu *all the hype* zijn in Facebook Messenger en Whatsapp. Ik heb het over kleine, funky bots die op Twitter en Mastodon rondlopen. Bots als de [Tiny Bus Stop](https://twitter.com/tiny_bus_stop). Inderdaad, een Twitter bot die periodiek kleine mensjes laat zien die op de bus wachten. Fun met emoji. Of wat te denken van [@Accidental Haiku](https://twitter.com/accidental575). Een bot die tweets vindt die per ongeluk haikus blijken. 

OK, ik ga dus aan de slag met een bot. Mijn eerste bron is de [Botwiki](https://botwiki.org/), vol met voorbeelden en tutorials. Ik had eerder al een [simpele Twitterbot](https://hackernoon.com/create-a-simple-twitter-bot-with-node-js-5b14eb006c08) gemaakt die periodiek checkt op een hashtag en die dan retweet. Leuk, maar ik ga eens verder spelen en kijken of ik echt iets live kan zetten. Ik ga eveneens proberen hier het proces te beschrijven. Ik ben benieuwd! 

On to the botcave!