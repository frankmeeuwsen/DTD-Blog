---
author: frankmeeuwsen
comments: true
date: 2013-10-26 13:33:31+00:00
layout: post
slug: '3680'
title: 'De Incredible Leesmap #43'
wordpress_id: 3680
---

Ik ben op dit moment een weekend weg en heb mijn laptop thuis gelaten. Deze blogpost schrijf ik op mijn iPad, via Editorial. Ik moet er steeds weer aan wennen, omdat ik er nog geen lekkere workflow heb. Ik maak nét te weinig gebruik van de iPad en Editorial om langere stukken op te schrijven en dus heb ik er geen standaard workflow. Dat maakt het weer lastiger om er iets op te schrijven als ik hem een keer gebruik en dus blijft het weer liggen en maak ik er nog minder gebruik van. Dat is te doorbreken, ik weet het. Tijd om een keer een regenachtige herfstdag te gebruiken om de juiste workflow te vinden en waarschijnlijk te tweaken voor eigen gebruik. Tijdens het schrijven van deze leesmap heb ik al een start gemaakt. Onzichtbaar voor jullie, maar voor mij weer tijdbesparend in de toekomst. Veel leesplezier! 







  * [Moving away from ‘free culture’ — Technology + Liberal Arts — Medium](https://medium.com/technology-liberal-arts/474f9f6957ae) – Een manifest voor het Kickstarter model, eerst betalen dan creeeren. Zo verzamel je al meer fans om je heen die je kunnen helpen en met wie je een financiele band hebt. Dat kan er voor zorgen dat de verbinding in de toekomst beter in stand blijft.


  * [Blog — Offscreen Magazine](http://blog.offscreenmag.com/post/62076260574/talking-dollars) –  Offscreen Magazine is de ontdekking van 2013 voor me. Ik kende het magazine niet tot voor kort en ik heb voor het eerst in tijden weer het idee dat ik een blad heb gevonden waar ik me echt thuis bij voel. In het bijbehorende blog vertelt uitgever Kai Brach openhartig over zijn twijfels, strategie en zelfs over de inkomesten en uitgaven van zijn blad. Verhelderend en inspirerend!  



  * [You Think The Stakes Are High Now? Please. | the middle finger project](http://www.themiddlefingerproject.org/you-think-the-stakes-are-high-now-please/) - Ik hou van Ash Ambirge. Ik heb haar blog recent ontdekt en ik vind haar manier van schrijven en een punt maken een verademing ten op zichte van de veelheid aan me-too blogs over ondernemen, marketing en digitale dingen. In deze korte blogpost legt ze in niet mis te verstane bewoordingen uit dat er geen beter moment is om iets te gaan doen dan nu. 


  * [Why you shouldn’t trust your todo app](http://www.degconsulting.net/2013/08/when-productivity-apps-fail-us.html) - Gratis apps kan best een goed businessmodel zijn. Maar dan moet je wel nadenken hoe je het op een andere manier duurzaam kan laten bestaan. Todo apps kunnen heel dicht bij je staan, je stopt er veel tijd, werk én belangrijke informatie in. Kies daarom voor de meest duurzame oplossing, niet de meest gratis oplossing.


  * [Hoe we bij Lifehacking ons werk hacken](http://fastmovingtargets.nl/2013/10/23/hoe-hacken-ons-werk-bij-lifehacking/) - Voor Fast Moving Targets vertel ik welke instrumenten we inzetten om met een groep geografisch verspreide auteurs een website te beheren.





Zouden jullie interesse hebben in een downloadbaar document met alle leesmappen van het afgelopen jaar? Laat het me weten in de reacties!
