---
author: frankmeeuwsen
comments: true
date: 2010-12-30 07:32:00+00:00
layout: post
slug: 2011leaks-org-lekt-je-voorspellingen-voor-2011
title: 2011Leaks.org lekt je voorspellingen voor 2011
wordpress_id: 1310
tags:
- 2011leaks
- voornemen
- voorspellingen
---

![](../images/uploadimages/2011leaks_header.png)

Met de komst van een nieuw decennium en een nieuw jaar is het goed om vooral vooruit te kijken. Na alle jaarlijstjes en terugblikken, gaan we vooruit kijken! Op [2011Leaks.org](http://2011Leaks.org) kun je (vrij naar die andere "leaks" site) je eigen voorspellingen en goede voornemens delen met je sociale netwerk. Log in met je Twitter of Facebook account en schrijf je goede voornemen of je voorspelling voor het nieuwe jaar. Deze kun je tijdens het posten direct delen op Twitter of Facebook, zodat je vrienden en volgers het  kunnen lezen. Natuurlijk kunnen zij daarna zelf een eigen voorspelling of voornemen achterlaten op de site.

Twee dagen terug [schreef ik al over een samenwerking](/samen-weten-we-meer-te-voorspellen-dan-alleen/) om de voorspellingen voor 2011 in kaart te brengen. Maar eigenlijk was ik al bezig met dit project bezig. Voor de duidelijkheid, de twee projecten staan los van elkaar. 2011Leaks.org is een ludieke knipoog naar Wikileaks en de reactie op de vrijgekomen informatie via die site. Met het nieuwe jaar voor de deur is het de goede gewoonte om voorspellingen te doen of om je eigen voornemens op een rij te zetten. Met de enorme groei van het sociale web in 2010 is het niet meer dan logisch om deze online te delen met je netwerk van vrienden en volgers. Tegelijk zien we een tegenreactie vanuit overheden om het de vrije doorvoer van informatie via het web sterker te reguleren. Met name gevoed door de gebeurtenissen rondom Wikileaks. Het moet niet zo zijn dat door deze tegenreactie de vrije doorvoer van informatie op het web gestremd gaat worden. Juist het delen van ideeën, passies, kennis is wat het internet zo'n sterk sociaal medium maakt.

Heb je een goed voornemen? Deel hem op [2011Leaks.org](http://2011Leaks.org) en tegelijk met je sociale netwerk. Want het zijn toch altijd _Ideas Worth Leaking_....
