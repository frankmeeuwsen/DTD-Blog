---
author: frankmeeuwsen
comments: true
date: 2013-02-25 08:48:08+00:00
layout: post
slug: wat-kunnen-social-media-experts-leren-van-rockmuzikanten
title: Wat kunnen social media experts leren van rockmuzikanten?
wordpress_id: 2972
tags:
- muziek
- quotes
- social media
- wijsheden
---

![soundcity](../images/uploadimages/soundcity-162x300.jpeg)Dit weekend heb ik met plezier de documentaire [Sound City](http://buy.soundcitymovie.com/) gekeken. Ik hou van muziek, maar ik heb me nooit zo bezig gehouden wáár die prachtige albums werden opgenomen. Sound City is een studio in de buurt van LA waar veel grote albums zijn opgenomen. Door de indeling van de studio en het beroemde Neve opnamepaneel zijn er klassieke nummers geschreven. Fleetwood Mac, Tom Petty, Neil Young, Metallica, Nirvana. Om er maar een paar te noemen. Op Spotify verschijnen [de eerste playlists](http://open.spotify.com/user/128541706/playlist/5wNC4yIDcO1otb75s2euCY) al met SC nummers. Als je de kans hebt om deze documentaire van Dave Grohl (Nirvana, Foo Fighters) te bekijken, doe het. Je kunt hem voor € 5,00 in iTunes [huren](https://itunes.apple.com/nl/movie/sound-city/id587612681). of voor € 12,00 [kopen](https://itunes.apple.com/nl/movie/sound-city/id587612681).
Doe het alleen al voor de geweldige samenwerking die ontstond tussen Dave Grohl, Trent Reznor en Josh Homme. In die 5 minuten zit niet alleen de geboorte van een prachtig instrumentaal nummer, je ziet het creatieve proces van drie rasmuzikanten én je krijgt nog eens wat wijsheden die direct zijn te transformeren in het gebied van social and digitale media. Ik heb een paar soundbites van [de complete clip](http://www.youtube.com/watch?feature=player_detailpage&v=wSHl1MtOJJU) op een rij gezet.

[tabs style="boxed" title="Kies een quote"]

[tab title="Use technology..."]


<blockquote>Trent’s using technology as an instrument, not as a crutch. He doesn’t need it.</blockquote>




Technologie biedt prachtige mogelijkheden, maar gebruik het als een instrument wat je verder kan brengen. Niet als een instrument wat je per sé nodig hebt. Kun je je verhaal zonder technologie vertellen?
[/tab]

[tab title="Understanding an instrument..."]


<blockquote>Understanding an instrument and learning that skill has been invaluable to me</blockquote>




In bovenstaande legt Trent uit dat hij op zijn vijfde met pianoles begon. Door het instrument al in zo’n vroeg stadium te doorgronden en te leren begrijpen, daar heb je in de toekomst alleen maar profijt van.
[/tab]

[tab title="Being empowered with tools..."]


<blockquote>Now that everyone is empowered with these tools to create stuff, has there been a lot more great shit coming out? Not really…
You still have to have something to do with those tools.
You should really have to try to have something to say</blockquote>




Na deze quote heb ik de video even op pauze gezet om het door te laten dringen wat hij eigenlijk zegt. Het is wat polemisch, want er is zeker wel goede muziek uitgekomen de laatste jaren. Maar hij maakt wel een heel belangrijk punt in de volgende zinnen: Je kunt de instrumenten beheersen, maar je moet er wel íets mee doen. Heb iets te vertellen. En dat komt niet vanzelf. Dat moet je proberen. Dat moet je zoeken. Dat gaat mis. Daar maak je fouten in. Je moet diep in jezelf zoeken wat je dan hebt te vertellen. En dát kun je naar buiten brengen.
[/tab]
[/tabs]
