---
layout: post
title: Maak je eigen Youtube met Cakey
date: 2018-04-26T221931CEST
excerpt: Met de app Cakey kun je je kinderen veiliger naar Youtube laten kijken. 
published: true
header: header-cakey.jpg
category: 
    - webtech
---
Mijn zoon van zes is dol op video's van walkthroughs door Super Mario spellen en video's van Bert en Ernie. Nu kan hij die laatste natuurljk op TV kijken maar dan komt er teveel omheen wat hij niet zo boeiend vindt. Beter is om het online te kijken. Dan kan hij lekker een paar filmpjes achter elkaar kijken. Voor Super Mario walkthroughs kun je sowieso niet terecht op de reguliere TV. Op naar de Youtube dus!

Alhoewel...Als je vaker op Youtube rondhangt weet je dat het algoritme je al erg snel de donkere krochten van het netwerk laat zien. Video's, ook rondom games en gamekarakters, die je niet direct wilt dat je zesjarige ziet. De video's zijn geen walkthroughs meer maar vreemde video's met bizarre verhalen en wendingen die meer zijn om te shockeren dan om te entertainen. 

Ik ben lang op zoek geweest naar een goede oplossing voor dit probleem. Ik heb geprobeerd met eigen playlists te werken, maar de aanbevolen video's blijven overal terugkomen en de site van Youtube is zo slim gemaakt dat er altijd wel iets anders te klikken is dan wat er in de playlist staat. We hebben meegekeken met de video's maar dat is net zo goed niet altijd haalbaar. Alternatieve sites als Kindertube zijn leuk voor even maar inmiddels lijkt onze zoon daar net iets te oud voor te worden.

En toen kwam ik via Twitter de app [Cakey](https://medium.com/@jhong/introducing-cakey-8b646cc1768b) tegen (alleen voor iPhone en iPad!). Dat deed exact wat ik zocht. De maker van de app had exact dezelfde problemen als ik en vele ouders. Hij heeft het opgelost met deze app. Met Cakey heb je net als op Kindertube een vaste set aan vooraf gecureerde video's en playlists. Je kunt er zeker van zijn dat de video's in de app veilig zijn voor kinderen. 

Maar het interessante is de community die zich vormt rondom de app. Op de site [CakeyVillage](http://cakeyvillage.com/) kun je stapels andere playlists vinden van interessante, grappige en thematische video's. Via de app kun je je eigen playlists maken vanuit Youtube. Het is mogelijk om dat op afstand te doen. Terwijl Finn op zijn iPad een video kijkt, kan ik via dezelfde app op mijn telefoon nieuwe video's aan zijn playlist toevoegen of juist oudere weer verwijderen.

Het beste is dat Cakey geen advertenties heeft en geen aanbevolen video's laat zien. Zo kan Finn niet op onverwachte paden komen en hebben we behoorlijk controle over wat hij kan zien op Youtube. Het leuke is dat hij door de Cakey app veel meer op ontdekking is welke video's er nog meer in plaats van steeds dieper op 1 soort video's in te gaan zoals veelal op Youtube zelf gebeurt. 

[Cakey](https://medium.com/@jhong/introducing-cakey-8b646cc1768b) zit wel wat klunzig in elkaar als het gaat om design, knoppen en bediening, maar het doet wat het moet doen, een veiliger omgeving bieden voor online video. Aanrader voor ouders met kinderen!

PS: Dit is Finn's favoriete video op dit moment. Je begrijpt dat we veel duivenmopjes horen nu...

<iframe width="560" height="315" src="https://www.youtube-nocookie.com/embed/OLKn6sWlSwI?rel=0" frameborder="0" allow="autoplay; encrypted-media" allowfullscreen></iframe>