---
author: frankmeeuwsen
comments: true
date: 2011-03-18 14:06:36+00:00
layout: post
slug: ben-je-als-merk-sociaal-of-opdringerig
title: Ben je als merk sociaal of opdringerig?
wordpress_id: 1473
tags:
- dienstenmarketing
- email
- tungle
---

Ik maak graag gebruik van online diensten. En van de diensten die ik inzet is [Tungle.me](http://Tungle.me). Dit is een online afspraakdienst die gekoppeld is aan mijn Google Calendar. Ik verwijs zo nu en dan mensen die een afspraak willen maken naar [mijn Tungle-pagina](http://Tungle.me/frankmeeuwsen) zodat ze zelf een afspraak kunnen plannen in mijn schema. Dit voorkomt veel over en weer mailen met data en tijden. 

 

Dat betekent dat ik zelf niet veel op de site kom. Zo nu en dan check ik eens of de instellingen nog kloppen en of er nog iets nieuws is. Maar verder kom ik er weinig. Dat hoeft ook niet, als ik anderen maar naar mijn pagina verwijs. Dan komt het wel goed.

 

En toch krijg ik dan een mail van het Tungle-team. "_We're sorry to see you haven't come back to Tungle. What can we do to help?_" Dat is vreemd. Je hoeft me niet te helpen. Ik gebruik jullie dienst en daar ben ik tevreden over. Maar toch word ik zacht gedwongen om nog meer gebruik te maken van Tungle. Waar ligt die grens van wel of niet mensen een service mail sturen, proactief? Wanneer kan zo'n bericht een boemerang effect hebben?

 

Ik ben niet ontevreden over Tungle, ook niet na die mail. Maar het zette me wel aan het denken: Hoe sociaal wil je als bedrijf zijn en wanneer word je die opdringerige tante of oom?
