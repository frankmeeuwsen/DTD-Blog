---
layout: post
title: Volg alle RFC's komend jaar
date: 2019-01-01 18:58:08 +1h
excerpt: Volg komend jaar hoe het internet vorm kreeg.
published: true
header: rfc-1.png
category: webtech
tags: 
- internethistory
- bloggen
- rfc
---
Komend jaar is het 50 jaar geleden dat de eerste RFC werd uitgegeven. Een RFC is een Request For Comments, notities en documenten die ontwikkelaars van het ARPANET gebruikten om hun projecten bij te houden. ARPANET is de voorloper van het internet zoals we dat nu kennen. Elke online technologie die we vandaag de dag gebruiken kent zijn begin in een RFC. Protocollen om mail te versturen en te ontvangen, cryptografie of videochat, allemaal hebben ze hun weerslag in één of meer RFC's. 

Darius Kazemi is een internet artiest die ik al tijden volg. Hij maakt [bijzondere](https://tinysubversions.com/) Twitter- en Mastodon bots. Hij is vandaag gestart met [365 RFC's](https://write.as/365-rfcs/), een blog waar hij elke dag een RFC zal uitspitten en uitleggen. In zijn eerste artikel legt hij uit hoe het ARPANET is ontstaan en hoe in de begindagen nog moest worden uitgevonden hóe het principe van het internet eigenlijk zou gaan werken. 

> [...] back in 1969 RFCs were much more like speculative proposals, the kind of thing you might make an internal wiki page for in a project in a modern office.

[Kazemi's blog](https://write.as/365-rfcs/) is zowel via RSS te volgen als op Mastodon. Zoek de gebruiker @365-rfcs@write.as op Mastodon en je kunt hem direct volgen. 