---
author: frankmeeuwsen
comments: true
date: 2012-12-29 09:00:09+00:00
excerpt: De verzamelde NIET te volgen trends van 2013 door industrie experts en vooruitkijkers.
  Vandaag is de beurt aan Sanne Walvisch.
layout: post
slug: welke-trends-volg-je-niet-in-2013-sanne-walvisch
title: Welke trends volg je NIET in 2013 – Sanne Walvisch
wordpress_id: 2602
series:
- Welke trends volg je NIET in 2013
tags:
- TrendOntvolger2013
---

![](../images/uploadimages/tarot-shutterstock_2120576-300x225.jpg)Het einde van het jaar staat in marketingland en de internetindustrie garant voor talloze lijstjes met trends, vooruitzichten, glazenbollenkijkerij en koffiedrabinterpretaties. Ik heb dit een paar jaar aangekeken en ik kom tot de conclusie dat het vrijwel onmogelijk is om écht naar de trends te kijken en er écht een serieuze uitspraak over te doen. Had iemand verwacht dat Google+ dit jaar zo’n vlucht zou nemen? Dat Twitter in de fotofilters zou gaan? Social Business een nieuw modewoord zou zijn? We als makke paarden achter een Koreaanse popster aanhinniken? Het is goed om naar grote ontwikkelingen te kijken, maar tegelijk is het wel zo prettig om je zo nu en dan te laten verrassen. Is het dan wel zo nodig om al die trendvoorspellingen te lezen en je er naar te schikken?

Daarom gebruik ik de laatste weken van dit jaar voor een andere benadering: Ik heb een aantal industrie-experts, startupmoguls, vrienden en andere adresboekbewoners gevraagd welke trends ze in 2013 pertinent NIET gaan volgen. De meesten hebben geantwoord, sommigen denken er nog over na en een enkeling vind het een té moeilijke vraag. De complete serie kun je uiteindelijk vinden op [deze pagina](http://incredibleadventure.nl/tag/trendontvolger2013/).

Vandaag Sanne Walvisch. Liefhebber van magazines, internet en de mooie dingen in het leven.
<!-- more -->
[box type="note" style="rounded" border="full" icon="none"]
![](../images/uploadimages/sannew-e1356725878299.jpeg)@SanneW. Interim online strateeg (op dit moment als a.i. Online Director bij G+J uitgevers verantwoordelijk voor de digitale exploitatie van de magazines Vogue, Glamour, Quest en National Geographic). [Blogt](http://sannew.nl).

[/box]

**[dropcap]1. [/dropcap]Interactive print** — QR-codes, AR, Layar. Het scannen van print leek een mooie belofte voor de toekomst van tijdschriften. In de praktijk blijkt de nieuwigheid er echter snel vanaf en zijn er maar weinig crossmediale toepassingen interessant, gaaf of relevant genoeg om het publiek mee te krijgen. Voorlopig blijft tijdschriften lezen nog één van de weinige analoge bezigheden.

**[dropcap]2. [/dropcap]Enhanced magazines** — Eigenlijk geldt hetzelfde voor het uitgeven van -al dan niet verrijkte- tijdschriften op tablets. Het grote publiek heeft het betaald lezen van tijdschriften op tablets niet omarmd. Downloadcijfers gaan qua trend tegen tabletpenetratie in. Zeker in een klein taalgebied als Nederland.

In 2013 moeten uitgevers aan de slag met het digitaliseren van de complete procesketen aan content. Door snel en makkelijker maar vooral exclusief, actueel en kwalitatief digitaal te publiceren, zal men ontdekken voor welke content men wel bereid te betalen.

Ik geloof wèl in de trend van subcompact publishing: we komen los van vaste deadlines, komen terug van ingewikkelde bouwwerken met extra functionaliteiten en gaan opnieuw terug naar de basis: het crëeren en delen van mediumvrije, steengoede, exclusieve, lees- & kijkwaardige content.

**[dropcap]3. [/dropcap]Internet of things & quantified self** — We zijn nèt gewend aan een wereld waarin we altijd verbonden zijn met elkaar. We zoeken nog naar nieuwe definities en ethische regels voor privacy. En worden -lang niet altijd bewust- onderworpen aan experimenten met verdienmodellen op het snijvlak van deze werelden. Zodoende geloof ik dat de tijd voor de volgende stappen ‘The internet of things’ en ‘quantified self’ nog niet rijp is. De wens om connecties buiten een sociaal kader te leggen is nog te beperkt aanwezig. De risico’s daarentegen zijn alom vertegenwoordigd. Dat neemt niet weg dat op dit vlak de komende jaren de basis gelegd wordt voor een spannend en intrigererend toekomstbeeld waarin we onszelf en de wereld om ons heen met behulp van digitale innovaties nog beter leren begrijpen én controleren…

Wat zijn jouw te negeren trends in 2013? Laat ze achter in de reacties!
