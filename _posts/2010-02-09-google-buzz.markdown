---
author: frankmeeuwsen
comments: true
date: 2010-02-09 21:19:02+00:00
layout: post
slug: google-buzz
title: Google Buzz kan op SXSW een hit worden
wordpress_id: 556
tags:
- de glazen bol
- Google Buzz
- koffiedik kijken
- SXSW
- Wave
---

[![](../images/uploadimages/500x_google_buzz.jpg)Google Buzz](http://www.google.com/buzz). Het gonst er van op het web. En dat is logisch, want Buzz is interessant zo op het eerste gezicht. Ik ga je niet vermoeien met alle details rondom het product, ik citeer alleen even het persbericht wat ik kreeg: "Gebruikers van Gmail kunnen met Google Buzz rechtstreeks vanuit hun mail met contactpersonen uit verschillende netwerken communiceren. Google Buzz is ook beschikbaar voor gebruik op verschillende mobiele toestellen. De aankondiging van Google Buzz sluit aan bij de missie van Google alle informatie ter wereld te ordenen."

Meer informatie over Google Buzz vind je onder andere op [DutchCowboys](http://www.dutchcowboys.nl/socialmedia/18990), [ReadWriteWeb](http://www.readwriteweb.com/archives/can_google_buzz_succeed_where_friendfeed_couldnt.php#more), [Techcrunch](http://techcrunch.com/2010/02/09/if-google-wave-is-the-future-google-buzz-is-the-present/), [Lifehacker](http://lifehacker.com/5467841/google-buzz-explained?skyline=true&s=i) en [Scobleizer](http://scobleizer.com/2010/02/09/why-google-wont-give-twitter-or-facebook-a-buzz-cut-tomorrow/) (en [vele anderen](http://search.twitter.com/search?q=Google%20Buzz)) maar waar ik even kort over zat te mijmeren zijn de volgende brainbullets...

<!-- more -->



	
  * Toen webloggen begon circa 1996 was er niet veel meer dan een tekstvak en een knop Publish. Geen titel, geen categorie, geen tag, geen opmaak. Toen Twitter begon was het 140 tekens en Publish. Geen @-mentions, geet RT's, geen lijsten, geen 3rd party services. Buzz start relatief klein. Een paar services worden ondersteund, nog niet volledig transparant en twee-weg, maar het is een begin. Aan de andere kant...je begint meteen met een aantal followers, namelijk mensen uit je contactlijst. Is dat een goede zet?

	
  * Het is nu 9 februari. Over 31 dagen begint [SXSW Interactive](http://www.sxsw.com/interactive). Er zijn [diverse theorieën](http://answers.google.com/answers/threadview/id/786165.html) dat het 21 of 30 dagen kost om een gewoonte te krijgen of te breken. Op SXSW loopt de voorhoede van de interactieve wereld rond. Op SXSW is Blogger.com in 2000 en Twitter in 2007 doorgebroken. What's next?

	
  * Ik vind [Scoble's commentaren](http://scobleizer.com/2010/02/09/the-social-failings-of-google/) interessant. Hij zegt onder andere: "Normal users I talk to have now figured out Facebook. Most have played with Twitter and found it lacking, they tell me, but they are interested in other uses of social networking now." Gegeven het feit dat Gmail 176 miljoen gebruikers heeft, variërend van de grootste trendwatcher tot mijn moeder, is dat wel een aardig platform om op te starten.

	
  * Google Buzz zou een mooie entree kunnen zijn voor veel mensen in Google Wave. Buzz zit in je Inbox, ziet er wat vriendelijker uit, je ziet de updates van mensen die je al kent. Dan is de stap naar collaboratie in een Google Wave omgeving ineens een stuk kleiner

	
  * Ik kan me zo voorstellen dat Google Buzz in de Enterprise versie een fraaie concurrent van Yammer gaat worden. Firewalled searchable social conversation dwars door de hiërarchische structuren van een onderneming. Dit is trouwens de laatste keer dat ik zo'n buzzword-term gebruik...yegh...

	
  * Realtime Adwords (doe ik het weer!) rondom statusupdates? Waarom niet?

	
  * Eerlijk gezegd..."kun je me dat even buzzen" klinkt wat vriendelijker dan "tweet het me even" of "I've been facebooked"


Vragen! Vragen! Antwoorden en discussie is meer dan welkom in de reactiepanelen.
