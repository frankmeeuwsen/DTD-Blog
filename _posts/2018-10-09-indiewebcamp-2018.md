---
layout: post
title: Wat kan ik doen op de IndieWebCamp?
date: 2018-10-09 21:14:32 +2h
excerpt: Over anderhalve week zit ik op een unconference in Duitsland. Wat zal ik daar eens gaan doen?
published: true
header: header-indiewebcamp.jpg
categories: indieweb
tags: indieweb webmentions indiewebcamp open-web micropub unconference
---
Een maandje terug maakte ik een lijst van [allerlei losse projecten](/sideprojects/) waar ik mee bezig ben in de avonduren en in het weekend. Soms zit ik een uurtje wat te klooien met Github repo's van anderen, dan maak ik weer wat extra regels code voor een koppeling met Pinboard. Over anderhalve week zit ik op [IndieWebCamp Nuremberg](https://indieweb.org/2018/Nuremberg), met onder andere Ton Zijlstra. [Net als Ton](https://www.zylstra.org/blog/2018/10/indiewebcamp-nuremberg-prep/) zit ik al te denken wat ik mee zal nemen naar de sessies als project. Het meest voor de hand liggende is om de webmentions nu eens echt goed werkend te krijgen, met name de notificaties als iemand een webmention stuurt. Bij voorkeur zou ik een eigen webmention-service opzetten, ik heb geen idee of dit haalbaar is tijdens dat weekend. 

Ik heb nog geen idee of ik er iets ga presenteren. De geschiedenis leert me wel, als Ton op een conference is waar ik ben, de kans groot is dat ik er iets ga presenteren (zie hier en hier). Gelukkig zitten we 6 uur in een trein om dat voor te bereiden. 
