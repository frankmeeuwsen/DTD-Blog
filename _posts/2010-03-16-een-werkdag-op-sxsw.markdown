---
author: frankmeeuwsen
comments: true
date: 2010-03-16 17:19:42+00:00
layout: post
slug: een-werkdag-op-sxsw
title: Een werkdag op SXSW
wordpress_id: 676
tags:
- austin
- SXSW
- werk
---

Omdat ik op SXSW ben wil niet zeggen dat het vakantie is. Natuurlijk, de zon schijnt en het is een wat meer relaxte week dan ik de laatste tijd heb gehad, maar werk gaat gewoon door. Maar ik moet zeggen dat mijn werkdag op zo'n conferentie er ook wel wat relaxter uitziet. De afgelopen dagen zagen er gemiddeld als volgt uit...

7.00 uur - opstaan in het hotel, douchen en met hotel Wifi (duur!) wat blogposts schrijven en nieuws lezen.Als het kan ook even Skypen met het thuisfront.

8.00 uur - Ontbijten in een van de vele cafetaria's in de buurt. Ze hebben vrijwel allemaal free wifi, dus met een Chai Tea Latte en wat scrambled eggs beantwoord ik wat mail, lees wat documenten door en loop wat to do's af

9.00 uur - Richting het Austin Convention Center voor de vele sessies die om 9.30 beginnen. De afgelopen twee dagen heb ik ook bij het ACC zitten schrijven, brainstormen, mailen en tweeten (is soms ook werk!) omdat de wifi over het algemeen tiptop is en je toch wat in de vibe van het congres zit. Het ontbreekt hier ook niet aan oplaadpunten voor zowel je laptop als je eigen lijf (koffie en broodjes dus)

11.00 - 17.00 uur - Dit is veelal gereserveerd voor het volgen van sessies, foto's maken en schrijven. Zie de vele diepgaande en interessante blogposts op de [SXSWNL blog](http://sxswnl.posterous.com)!

18.00 uur - Verzamelen in de Shakespeare bar (Two beer or no two beer zoals @johanvoets het samenvat) of in de Iron Cactus voor een biertje en de dag door te nemen. Vaak resulteert het in goede en inhoudelijke discussies over de nieuwe ontwikkelingen. De gesprekken hebben mij in elk geval steeds verder aan het denken gezet over specifieke onderwerpen.

20.00 uur - Op zoek naar iets te eten en de rest van de avond invullen.

De afgelopen dagen ben ik redelijk op tijd naar het hotel gegaan om nog een uurtje wat te werken en even te chillen voor de TV. Behalve gisteren, toen had ik het geluk om bij de wereldpremiere van de film Lemmy te zijn. Een documentaire over Lemmy Kilmister, de iconische frontman van de legendarische rockband Motorhead.

Dus is SXSW vakantie? Voor sommigen wel, maar ik kies er voor om ook lekker door te werken en na te denken over mijn werk de komende tijd.

Gotta go! Zometeen begint de sessie "[Swarming Plato's cave: Rethinking digital fantasies](http://my.sxsw.com/events/event/5084)", altijd boeiend!
