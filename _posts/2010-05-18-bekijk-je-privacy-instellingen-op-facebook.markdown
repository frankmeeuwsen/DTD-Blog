---
author: frankmeeuwsen
comments: true
date: 2010-05-18 06:28:43+00:00
layout: post
slug: bekijk-je-privacy-instellingen-op-facebook
title: Bekijk je privacy-instellingen op Facebook
wordpress_id: 844
tags:
- facebook
- privacy
- scanning
---

Twee weken terug schreef ik op Lifehacking een artikel over [de veranderende privacy-instellingen](http://lifehacking.nl/web20/wat-is-publiek-beschikbaar-van-je-facebook-profiel/) van Facebook. Het was een voorbode van de vele artikelen die de laatste dagen online verschijnen. Facebook heeft het zwaar te verduren van [privacy-waakhonden](http://www.eff.org/deeplinks/2010/04/how-opt-out-facebook-s-instant-personalization), [bezorgde internet-denkers](http://www.zephoria.org/thoughts/archives/2010/05/14/facebook-and-radical-transparency-a-rant.html#) en [mediacritici](http://www.buzzmachine.com/2010/05/08/confusing-a-public-with-the-public/). Daar komt nog een site bij: [ReclaimPrivacy.org](http://www.reclaimprivacy.org/). Een simpele website met een heel duidelijk doel: Het laat je direct en zonder omwegen zien hoe veilig je data is bij Facebook met je huidige instellingen. Hoe werkt het?



	
  * Je sleept de link op de site naar je bookmarkbar

	
  * Je gaat naar Facebook en zorgt dat je bent ingelogd

	
  * Klik op de link "Scan for privacy" die je zojuist op je bookmarkbaar hebt geplaatst en trek je conclusies


Bij mij was het allemaal redelijk in orde zoals je hieronder kunt zien

[![](../images/uploadimages/Facebook-privacy1-e1274132129742.png)](../images/uploadimages/Facebook-privacy1.png)

Ik had nog een aantal gegevens die vrienden op Facebook wel onbedoeld konden delen op andere sites, zonder mijn toestemming. Dat heb ik nu uitgezet en volgens ReclaimPrivacy is alles veilig nu. Maar voor hoe lang...

[![](../images/uploadimages/Facebook-privacy2-e1274132165790.png)](../images/uploadimages/Facebook-privacy2.png)

Ik vind zo'n applicatie de moeite van [een kleine donatie](http://pledgie.com/campaigns/10721) waard. Doe hetzelfde en help de goede zaak!

Nu nog beslissen wat ik met die [Bloghelden-pagina](http://www.facebook.com/pages/Bloghelden/478548600290) op Facebook doe. Was een experiment, maar begint nu wat dubbel te worden...
