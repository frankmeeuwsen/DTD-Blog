---
layout: post
title: Wat is een IndieWebCamp?
date: 2019-02-17 16:30:10 +1h
excerpt: In mei vindt de eerste Nederlandse IndieWebCamp plaats in Utrecht. Maar wat is het nu eigenlijk?
published: true
header: header-iwc-sticker.png
slug: 
category: indieweb 
tags: 
- indiewebcamp utrecht
- iwc
- indiewebcamp
- indieweb
---
Een week geleden publiceerde ik het idee dat er [een goede Nederlandse IndieWebCamp](/eerste-uitnodiging-indiewebcamp/) moet komen. Inmiddels hebben [Ton](https://www.zylstra.org/) en ik een ochtend onze gedachten en wensen op een rij gezet. Wat is voor ons een geslaagde IndieWebCamp (IWC), hoe gaan we het aanpakken, welke partijen zijn interessant om op de hoogte te brengen van het bestaan? Maar waar we vooral over spraken is hoe we IWC in Nederland introduceren. Want wat ís een IndieWebCamp nu eigenlijk en welke randvoorwaarden zien wij voor dit evenement?

## IndieWebCamp?

De IndieWeb Wiki is er [best duidelijk](https://indieweb.org/IndieWebCamps) over.

> IndieWebCamps are brainstorming and building events where IndieWeb creators gather semi-regularly to meet in person, share ideas, and collaborate on IndieWeb design, UX, & code for their own sites.

IWC events kun je overal ter wereld vinden. In het voorjaar worden er al twee in Duitsland gehouden ([Berlijn](https://indieweb.org/2019/Berlin) en [Düsseldorf](https://indieweb.org/2019/D%C3%BCsseldorf)) en er worden er meerdere gepland over de hele wereld. Het staat iedereen vrij om een IWC te organiseren. Elke IWC heeft wel een vrij duidelijk format hoe de dagen verlopen en hoe de organisatie van het programma is.

## Hoe wordt een IndieWebCamp georganiseerd?

IWC Utrecht organiseren we volgens het [***Barcamp*** principe](http://barcamp.org/w/page/405173/TheRulesOfBarCamp): Het is een zelf-organiserend evenement. De sessies worden gedurende de eerste dag door de aanwezigen ingebracht. Iedereen die iets wil bijdragen is welkom om dat te doen gedurende het event. 

IWC Utrecht kent geen publiek. Iedereen is een deelnemer. Je geeft een demo, je zit een sessie voor, je helpt anderen, je draagt bij aan een orderlijk verloop van het evenement. Alle presentaties en sessies worden ter plekke gepland en georganiseerd. 

[![<>](../images/iwc-schedule.jpg '© Julie Anne Noying ')](https://www.flickr.com/photos/tollwerk/45698785981/)


## Hoe kan ik er aan mee doen?

Elke aanwezige op IWC Utrecht is een deelnemer. Er is geen centrale organisatie die de beslissingen maakt over de planning en de keuze van presentaties. Als je een presentatie wilt geven, een demo wilt houden of een discussie wilt voorzitten, kun je deze prima voorbereiden. Maar de aanwezigen op IWC Utrecht bepalen gezamenlijk wat wanneer in welke volgorde op het programma komt. 

## Wat zijn de plannen voor IndieWebCamp Utrecht?

We zijn op dit moment bezig om alles wát er is te plannen, daadwerkelijk te plannen. Dus veel is nog niet duidelijk. Ton en ik hebben wel een paar principes samengesteld voor onszelf waar IWC Utrecht aan zal voldoen:

* Er is geen passief publiek. Alle aanwezigen kunnen zowel spreker als publiek zijn.
* Wie aanwezig is, is de juiste persoon.
* Een sessie begint als hij begint.
* Een sessie eindigt als hij eindigt. Er zijn dus geen hele strikte begin- en eindtijden.
* Waar je besluit over te praten is het juiste onderwerp.
* De voeten-regel: Voel je vrij om tijdens een sessie ergens anders te gaan kijken als je dat nodig vindt.
* Zet je nieuwsgierigheids-bril op.

Met bovenstaande in gedachten willen we IWC Utrecht wel een thema meegeven. 

Het thema voor IWC Utrecht is "**Find the others**" (met dank aan [Team Human](/team-human/))
We zien langzaam maar zeker meer initiatieven ontstaan waar controle over je eigen data, een alternatief internet, afstand van de sociale silo's, een relevant thema zijn. Met IWC Utrecht willen we de bruggen bouwen en handen uitsteken naar elkaar om te zien waar we elkaar kunnen vinden. Waat de gemeenschappelijke grond is, zowel op technisch vlak, als op gebied van UX, design, communicatie. Het Indieweb is een menselijk alternatief voor het "corporate web", maar we schuwen de handreiking naar de bedrijven niet. Laten we gezamenlijk zoeken naar de goede alternatieven, zonder te vervallen in Calimero-gedrag en vingers wijzen. 

Er zijn een aantal praktische zaken waar we ons aan houden:

* IWC Utrecht is inclusief en open voor iedereen.
* IWC Utrecht houdt zich aan de [Code of Conduct](https://indieweb.org/code-of-conduct) voor het IndieWeb.
* IWC Utrecht is gratis toegankelijk maar donaties zijn welkom.
* IWC Utrecht kent een minimale opkomst van 20 deelnemers en een maximale opkomst van 45 deelnemers per dag.

IWC Utrecht bestaat uit twee dagen die duidelijk van elkaar gescheiden zijn door de ervaringen van eerdere IWC's: 

Op **dag 1 (18 mei)** zijn er sessies, presentaties, demo's en discussies. Verdeeld over 3 tot 4 ruimtes kunnen de deelnemers zelf kiezen waar ze gedurende de dag bij aanwezig zijn. Je hoeft niet de hele dag bij sessies te zijn. Als je liever en uurtje iets voor jezelf gaat doen is dat prima. 
Dag 1 start met een _Introduction Round_, in een korte rondgang introduceert iedereen zichzelf kort, zowel de online als offline persoonlijkheid (denk website, software etc). Op dag één wordt traditiegetrouw de groepsfoto gemaakt van alle aanwezigen.

**Dag 2 (19 mei)** staat vooralsnog in het teken van _doen_. Het plan is om op die dag elkaar in groepen te vinden met een gelijksoortige vraagstuk of uitdaging. Wil je je eigen site live zetten op een eigen domein die dag? Of wil je je eigen software verbeteren? Heb je de wens om specifieke WordPress plugins te installeren en configureren? Vind elkaar en ga samen aan de slag met gelijksoortige vraagstukken. We zorgen dat er ruimtes zijn waar in relatieve stilte kan worden gewerkt en dat er ruimtes zijn waar makkelijker overlegd kan worden. 
Dag 2 eindigt met de demo-rondes. Iedereen die er klaar voor is, presenteert kort zijn voortgang en successen in een plenaire demosessie. 

We streven naar een livestream voor alle dagen. Tevens zullen we de IndieWeb Wiki als [centrale plaats](https://indieweb.org/2019/Utrecht) gebruiken voor alle informatie, naast een eigen domein voor Nederlandse IndieWebCamps. Als we zekerheid hebben over de locatie openen we de registratie. 

## Wat is IndieWebCamp in elk geval níet?

Als je bovenstaande leest, merk je al dat IWC Utrecht geen vrijblijvend event is waar je even komt borrelen en rondkijken als toerist. We verkopen geen toegangskaartjes, er is geen blokkenschema of een overzicht van sprekers vooraf. Sponsors zijn meer dan welkom maar sponsoring garandeert geen (vaste) plaats in het programma. IWC Utrecht is geen event waar je achterover leunt om naar een spreker te luisteren en Powerpoints te kijken. 

## Meer IndieWebCamp lezen en kijken

* [IndieWebCamp Wiki](https://indieweb.org/IndieWebCamps)
* [Ton Zijlstra's Smart Stuff That Matters unconference](https://www.zylstra.org/blog/tag/stm18/)
* [Aaron Parecki - What is the IndieWeb? (Video)](https://www.youtube.com/watch?v=ttk6ehcS3Z0)
* [IndieWebCamp Nurnberg 2018 demo's (Video)](https://www.youtube.com/watch?v=QZxDltB4_fo&t=2442s)
* [Meet the Hackers Who Want to Jailbreak the Internet](https://www.wired.com/2013/08/indie-web/)
* [The Soothing Promise of Our Own Artisanal Internet](https://www.wired.com/story/soothing-promise-our-own-artisanal-internet/)

<a style="background-color:black;color:white;text-decoration:none;padding:4px 6px;font-family:-apple-system, BlinkMacSystemFont, &quot;San Francisco&quot;, &quot;Helvetica Neue&quot;, Helvetica, Ubuntu, Roboto, Noto, &quot;Segoe UI&quot;, Arial, sans-serif;font-size:12px;font-weight:bold;line-height:1.2;display:inline-block;border-radius:3px;" href="https://www.flickr.com/photos/tollwerk/29811599081/" target="_blank" rel="noopener noreferrer" title="Indieweb Brighton"><span style="display:inline-block;padding:2px 3px;"><svg xmlns="http://www.w3.org/2000/svg" style="height:12px;width:auto;position:relative;vertical-align:middle;top:-1px;fill:white;" viewBox="0 0 32 32"><title></title><path d="M20.8 18.1c0 2.7-2.2 4.8-4.8 4.8s-4.8-2.1-4.8-4.8c0-2.7 2.2-4.8 4.8-4.8 2.7.1 4.8 2.2 4.8 4.8zm11.2-7.4v14.9c0 2.3-1.9 4.3-4.3 4.3h-23.4c-2.4 0-4.3-1.9-4.3-4.3v-15c0-2.3 1.9-4.3 4.3-4.3h3.7l.8-2.3c.4-1.1 1.7-2 2.9-2h8.6c1.2 0 2.5.9 2.9 2l.8 2.4h3.7c2.4 0 4.3 1.9 4.3 4.3zm-8.6 7.5c0-4.1-3.3-7.5-7.5-7.5-4.1 0-7.5 3.4-7.5 7.5s3.3 7.5 7.5 7.5c4.2-.1 7.5-3.4 7.5-7.5z"></path></svg></span><span style="display:inline-block;padding:2px 3px;">Julie Anne Noying</span></a>
