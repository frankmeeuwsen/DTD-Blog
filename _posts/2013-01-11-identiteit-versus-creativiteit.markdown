---
author: frankmeeuwsen
comments: true
date: 2013-01-11 21:31:37+00:00
layout: post
slug: identiteit-versus-creativiteit
title: Identiteit versus creativiteit
wordpress_id: 2704
---

Freddie Mercury

Bob Dylan

Nicolas Cage

Charlie Sheen

Hieronymus Bosch

Elton John

Steven Tyler

Marilyn Monroe.

Zouden ze nog steeds de dingen hebben gedaan als ze hun eigen naam moesten gebruiken? Zowel bij Google+ als Facebook is het vrijwel verplicht om je echte naam te gebruiken. Er zijn uitzonderingen maar over het algemeen gebruikt iedereen zijn eigen naam. Bij Google+ kun je een _stage name_ aanvragen als je een bekende artiest bent. Bovenstaande personen kennen we vooral bij hun artiestennaam.

Maar onder welke naam is hun creativiteit het best te waarderen? Maakt het iets uit of je naar een film kijkt met Marilyn Monroe of Norma Jeane Mortenson? Hou je van de pianomuziek van Elton John of Reginald Dwight? Ben je eerder geraakt door een schilderij van Hieronymus Bosch of Jheronimus van Aken?

Banksy.
Exit through the Giftshop.

![Catfish_film](../images/uploadimages/Catfish_film-e1357939836599.jpg)

Vanavond was [Catfish](http://www.iamrogue.com/catfish) op TV. Ik had hem al tijden op mijn lijstje staan om eens te kijken. Deze documentaire over een jonge fotograaf die een Facebook relatie begint met een mooie vrouw. Zijn vrienden leggen het hele proces vast op film, tot en met de uiteindelijke ontmoeting.

Na het zien van de documentaire bleef het ongemakkelijke gevoel waar ik nu naar heb zitten kijken. Heb ik naar een verhaal gekeken wat werkelijk is gebeurd? Of heb ik een [slim gefabriceerde mockumentary](http://articles.latimes.com/2010/oct/05/entertainment/la-et-catfish-lady-20101005) gezien? Waar het onderwerp exact gaat over het gevoel wat ik nu heb. De scheiding van identiteit en creativiteit.

Wat is erger, een online schijnwerkelijkheid opbouwen met je eigen identiteit? Of een werkelijkheid opbouwen met een schijnidentiteit?

Catfish is je tijd en aandacht waard. Evenals de twijfel waarmee je blijft zitten naderhand.
