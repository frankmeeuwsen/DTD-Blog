---
author: frankmeeuwsen
comments: true
date: 2010-03-12 15:23:45+00:00
layout: post
slug: twitter-en-foursquare-zijn-overal-in-het-dagelijks-leven-te-vinden
title: Twitter en Foursquare zijn overal in het dagelijks leven te vinden
wordpress_id: 670
tags:
- foursquare
- reallife
- SXSW
- twitter
---

Natuurlijk zitten we met [SXSW](http://sxswnl.posterous.com/) in een soort _techbubble slash echochamber_ met alle nieuwe hippe online services en _paradigm shiftende apps_. Daarom  vond ik het erg prettig om de afgelopen anderhalve dag in een normaal  Austin te zijn en eens rond te kijken wat daar gebeurt. In anderhalve  dag kun je niet zo bar veel oppikken maar wat me wel direct opviel is  dat Twitter, Facebook en Foursquare op onverwachte momenten opduiken in  het gewone straatbeeld. In deze fotoserie zie je een aantal voorbeelden.






	
  * Het _**backchannel**_ wat je ziet is van het Hyatt Regency hotel  waar ik verblijf. Niet alleen heeft het Hyatt een eigen twitter account  [@HyattAustin](http://twitter.com/HyattAustin), speciaal  voor het festival hebben ze een backchannel geplaatst waar je met een  speciale hashtag op verschijnt (#sxswhyatt). Naast de Twitterfeed zie je  ook wie de Mayor van het hotel is op Foursquare (Dawn M.) en hoeveel  check-ins er zijn geweest. Een voorzichtige indicatie van het soort  bezoekers in het hotel?

	
  * De _**bistro van het hotel**_ heeft ook een eigen  Twitter-account [@SWB_HyattAustin](http://twitter.com/SWB_HyattAustin) evenals de hotelbar [@Marker_10Austin](http://twitter.com/Marker_10Austin).  Dit zie je op de close-up foto die ik nam bij de ingang van de bistro

	
  * Lopend in een shoppingmall kwamen we langs _**een etalage van een  kledingzaak**_ waar eveneens een flatscreen met backchannel is te  vinden. Al zou ik het eerder een promochannel noemen, je ziet alle  berichten waar [de naam van de  winkel](http://twitter.com/metroparkUSA) in voorkomt. Ik vraag me wel of dit wordt gemodereerd voor  het in de etalage verschijnt.

	
  * Tenslotte liep ik na een wandeling in het centrum langs _**de  snackwagen**_ van Kebabalicious. Ik maakte de foto om de briljant  grappige naam van de snackwagen, maar later die avond bleek dat de truck  ook zijn [eigen Twitter  account](http://twitter.com/kebabalicious) heeft met een update van de route die ze rijden en op welke  festivals ze zijn te vinden.


Hier zie je een aantal voorbeelden van de nieuwe online services in de  "oude" omgeving van MKB. Inspirerend om te zien hoe de services als  normaal worden gezien en gewoon worden gebruikt. Wat zijn de Nederlandse  voorbeelden?
