---
author: frankmeeuwsen
comments: true
date: 2011-02-18 07:50:38+00:00
layout: post
slug: all-your-base-are-belong-to-us-10-jaar-oud
title: '"All Your Base Are Belong To Us" 10 jaar oud'
wordpress_id: 1430
tags:
- AYBABTU
- geschiedenis
- meme
---

"In AD 2101. War was beginning. What happen? Somebody set us up the bomb. We get signal. What! Main screen turn on. It's you!! How are you gentlemen. All your base are belong to us!"

Ken je bovenstaande zinnen? Het zijn de eerste zinnen van "[All Your Base Are Belong To Us](http://en.wikipedia.org/wiki/All_your_base_are_belong_to_us)" (of AYBABTU), een van de eerste echt populaire internetmemes die in februari 2001 het levenslicht ziet. Een slecht vertaalde zin uit het spel _Zero Wing_ wordt eindeloos op een technobeat herhaald terwijl je de ene na de andere Photoshop mashup voorbij ziet komen met de zin. Nog voor er Rickrolling was of de haatmeneer, ging deze animated gif (later Flashmovie) de wereld rond. AYBABTU was tussen 2000 en 2002 een regelrechte hit en iedereen vroeg zich af waarom.

http://www.youtube.com/watch?v=qItugh-fFgg

Hoe kan het dat zo'n slechte zin, zulke muziek en die zelfgemaakte image-edits zo populair zouden worden? Frogstar heeft [een fraaie tijdlijn](http://www.frogstar.com/content/time-line-all-your-base-are-belong-us) van de evenementen die zouden leiden tot de AYBABTU meme. In die tijdlijn lees je hoe het klein begint. In 1998 post iemand de eerste animated gif van de scenes op een video game site. Later zou op het forum van de humorsite Something Awful de animated gif in een signature staan, sommigen beginnen te photoshoppen en een lid van het forum is de DJ die de beats eronder zet. Het is geen lineaire geschiedenis.

Vanuit de eerste post op het videogame forum gaan verschillende mensen met de term aan de haal en langzaam maar zeker verschijnen overal gephotoshopte versie van All Your Base. Het omslagpunt is het moment dat de muziekvideo wordt gepubliceerd (rond 15 februari 2001) en een link op het toen-populaire Memepool en Plastic.com.Daarna gaat het hard en zie je in de tijdlijn hoe de online pers de video oppikt en er over gaat schrijven. Nog voor de eerste echte blogs en een blogosfeer werden memes en virale filmpjes al via discussiefora, messageboards en individuele websites verspreid. AYBABTU is 10 jaar oud en definitief onderdeel van de internetgeschiedenis.

In [een Wired artikel](http://www.wired.com/culture/lifestyle/news/2001/02/42009) uit die tijd doet Johua Schachter, oprichter van Memepool en later Del.icio.us, een poging de populariteit te verklaren: "First, the incongruity of "engrish" in a reasonably nicely produced game is funny, much like professionally printed signs that happen to contain typos. Second ... it works well as a catchphrase and slogan and fits easily into many different contexts. And, as any 12-year-old or online gamer knows, anything that was funny once is funnier when you repeat it 100 times"

Nog een leuk weetje: Begin maart 2001 zou de site van de NS worden gehackt met de tekst: All Your Trains Are Belong To Us.

Meer achtergronden vind je op [Know Your Meme](http://knowyourmeme.com/memes/all-your-base-are-belong-to-us).
