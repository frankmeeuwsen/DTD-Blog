---
layout: post
title: 7000 blogposts. Petje af.
excerpt: Seth Godin is al jaren een vaste waarde in het marketingbloglandschap
published: true
header: sethgodin.JPG
---
Als je sinds januari 2002 dagelijks schrijft, dan wil het op een gegeven moment oplopen met het aantal blogposts dat je schrijft. Seth Godin schreef vandaag "[post 7000][1]". Laten we eerlijk zijn, hij zal echt niet de eerste zijn. Er zijn genoeg bloggers die al minstens zo lang bezig zijn en minstens zo'n staat van dienst hebben.

Maar Seth is al vanaf dag één van de buitencategorie. Ik volg hem niet religieus dagelijks, ik kan maanden zonder een Seth-wijsheid. Maar als ik het weer oppik, zit ik gerust een uur of wat door oude posts te bladeren. Veel van zijn oude posts zijn eigenlijk Tweets Nieuwe Stijl (280 karakters) maar dat is dus het mooie. Het staat op zijn eigen site. Op zijn eigen "land", al is dat al 15 jaar gehuurd van Typepad. 

Dat is net zo mooi. Ik kan me niet herinneren dat het blog er ooit anders heeft uitgezien. Linker zijbalk met archieven, recente posts, google search en RSS logo. Boemklats, lekker simpel herkenbaar en niet te moeilijk doen met nieuwerwetse fratsen.

Ik ga Seth weer iets meer religieus volgen. En zijn mooiste boek uit een verhuisdoos tillen...

![][image-1]

![][image-2]

[1]:	http://sethgodin.typepad.com/seths_blog/2017/11/this-is-post-7000.html

[image-1]:	/images/thismightwork.JPG
[image-2]:	/images/thismightwork2.JPG