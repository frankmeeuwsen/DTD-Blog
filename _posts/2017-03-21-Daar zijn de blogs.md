---
layout: post
title: Dus dáár is de Nederlandse blogosfeer!
excerpt: Ik moest echt even wat verder zoeken
---

![Whatever >](http://gifs.frankmeeuwsen.com/whatever/bw-whatever.gif)Ja zeg. Wist ik veel. Ik zat nog in mijn kleine bubbeltje toen ik [dit schreef](/Nederlandse-Blogs/), een week geleden. En wist ik veel dat het even een dagje wat zou losmaken bij de bloggers van nu. 

Sorry mensen.

Nee trouwens niet. Ik kan toch geen sorry zeggen om iets wat ik echt niet wist? Anyways, het maakt niet zo heulveul uit, want dankzij onder andere [Elja](http://www.eljadaae.nl/leuke-nederlandse-blogs-de-blogosphere-alive-kicking/) heb ik een fraai setje nieuwe blogs gevonden. Door omstandigheden kan ik niet elke dag vanalles lezen, maar ik ben blij met een nieuwe set vers leesvoer zo gedurende de week. 

Dus ik heb de [blogroll](/blogroll) maar nieuw leven in geblazen. Niet al te moeilijk doen. Gewoon een paginaatje gemaakt met een lijstje met blogs die ik leuk vind op het Nederlandse grondgebied. Zeker niet uitputtend en verre van compleet. Maar ik moet ergens beginnen. Ik zal de lijst wel aanvullen. Soms weer wat weghalen. Tzt komt de lijst vast ergens op de frontpage te staan. Of ga ik er iets grappigs mee doen, weet ik nog niet. 

Maar ik doe mijn best om het voor mezelf zo simpel mogelijk te houden. Niet te veel poespas met plugins, bijhouden, laatste posts, RSS. Gewoon een lijstje. That's it.

[Blogroll!](/blogroll)

Oh ik zal binnenkort eens neerpennen waarom ik hier met een zogenaamde [static site generator](https://duckduckgo.com/?q=static+site+generator) werk. En waarom het allemaal zo verdomd spartaans is. Spoileralert: Ik vind het leuk.

