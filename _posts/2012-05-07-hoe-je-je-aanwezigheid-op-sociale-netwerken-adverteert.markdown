---
author: frankmeeuwsen
comments: true
date: 2012-05-07 06:56:24+00:00
layout: post
slug: hoe-je-je-aanwezigheid-op-sociale-netwerken-adverteert
title: Hoe je je aanwezigheid op sociale netwerken adverteert
wordpress_id: 2054
tags:
- adverteren
- facebook
- print
- twitter
---

De koppeling tussen online en offline is onontbeerlijk en zul je niet snel vergeten als je een printcampagne maakt. "Onze URL moet er in" of "Laat de lezer/kijker weten dat ze ons kunnen volgen op Facebook of Twitter". Menig advertentie heeft daarom een mooi gekleurde balk onderin met het Facebook en Twitter-logo. Zo nu en dan een Hyves logo en ik zelfs al wat Pinterest logo's gesignaleerd. Er is echter een probleem. Zie onderstaande advertentie (met dank aan @Kennyrenes voor de link)

![](../images/uploadimages/Ar9wIGiCMAEK-b7-225x300.jpg)

Wat is hier het probleem? Volgens mij is het pas 13 mei Moeder(verwen)dag, maar dat terzijde. De advertentie verwijst naar een wedstrijd die op de Facebook Moederdagpagina plaatsvindt. Onderaan zie je een Facebook en Twitter logo. Maar....waar moet ik heen? Welke adressen?

Een dergelijke advertentie is het equivalent van een prachtige vrouw (of man) tegenkomen in de kroeg en haar een bierviltje geven met een tekening van een telefoon en je naam...gaat niet werken...

Denk er aan als je de volgende keer met je printadvertentie bezig bent. URL's blijven relevant!
