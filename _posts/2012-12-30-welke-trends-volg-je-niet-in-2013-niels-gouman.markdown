---
author: frankmeeuwsen
comments: true
date: 2012-12-30 09:00:56+00:00
excerpt: De verzamelde NIET te volgen trends van 2013 door industrie experts en vooruitkijkers.
  Vandaag Niels Gouman
layout: post
slug: welke-trends-volg-je-niet-in-2013-niels-gouman
title: Welke trends volg je NIET in 2013 – Niels Gouman
wordpress_id: 2607
series:
- Welke trends volg je NIET in 2013
tags:
- TrendOntvolger2013
---

![](../images/uploadimages/tarot-shutterstock_2120576-300x225.jpg)Het einde van het jaar staat in marketingland en de internetindustrie garant voor talloze lijstjes met trends, vooruitzichten, glazenbollenkijkerij en koffiedrabinterpretaties. Ik heb dit een paar jaar aangekeken en ik kom tot de conclusie dat het vrijwel onmogelijk is om écht naar de trends te kijken en er écht een serieuze uitspraak over te doen. Had iemand verwacht dat Google+ dit jaar zo’n vlucht zou nemen? Dat Twitter in de fotofilters zou gaan? Social Business een nieuw modewoord zou zijn? We als makke paarden achter een Koreaanse popster aanhinniken? Het is goed om naar grote ontwikkelingen te kijken, maar tegelijk is het wel zo prettig om je zo nu en dan te laten verrassen. Is het dan wel zo nodig om al die trendvoorspellingen te lezen en je er naar te schikken?

Daarom gebruik ik de laatste weken van dit jaar voor een andere benadering: Ik heb een aantal industrie-experts, startupmoguls, vrienden en andere adresboekbewoners gevraagd welke trends ze in 2013 pertinent NIET gaan volgen. De meesten hebben geantwoord, sommigen denken er nog over na en een enkeling vind het een té moeilijke vraag. De complete serie kun je uiteindelijk vinden op [deze pagina](http://incredibleadventure.nl/tag/trendontvolger2013/).

Vandaag Lifehacker van het eerste uur en Strategisch Luie Niels Gouman.
<!-- more -->
[box type="note" style="rounded" border="full" icon="none"]![](../images/uploadimages/nielsg-e1356726586944.jpg)@nielsgouman. Op een missie om 1 miljoen ZP’ers te leren hoe ze minstens 3 uur per dag kunnen besparen via zijn website [Strategisch Lui](http://strategischlui.nl/)



[/box]

**[dropcap]1. [/dropcap]Android** — Hoewel er ongetwijfeld prima meuk tussen zit zie ik door de bomen het bos niet meer. Algemene conclusie is tot nu toe vooral geweest dat het achter blijft op iOS meuk, dus ga er maar gewoon standaard vanuit dat iOS beter zal zijn. Sowieso bevalt iOS mij bijzonder goed en heb ik 0 neiging tot switchen. Waarschijnlijk ga ik deze ‘negeer categorie’ zelfs nog verder uitbreiden naar: Hardware.

**[dropcap]2. [/dropcap]Evernote** — Misschien een opvallende voor een Lifehackert. Blijf het nog steeds gebruiken, maar dan vooral zoals ik dat nu doe, voor mijn paperless office. Alle administratie gaat in evernote, met wat tags. That’s it. Ik doe niet aan aantekeningen, niet in Evernote, niet in OneNote, nergens. Dus nergens voor nodig om de vele Evernote ontwikkelingen te volgen, ik gebruik het toch niet.

**[dropcap]3. [/dropcap]TEDx** — Met de nadruk op die x. Ik heb, voor mijzelf, geconcludeerd dat TED tof is, en dat TEDx alleen maar tof lijkt omdat de naam voor 3/4 matcht. Wat mij betreft verpest TEDx de tofheid van TED. Er zijn zo verschrikkelijk veel TEDx evenementen dat het gewoonweg logisch is dat er minder geweldige talks zijn, kwantiteit over kwaliteit.

Wat zijn jouw te negeren trends in 2013? Laat ze achter in de reacties!
