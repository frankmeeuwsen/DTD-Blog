---
author: frankmeeuwsen
comments: true
date: 2010-01-20 20:33:40+00:00
layout: post
slug: hipstamatic
title: Ouderwets fotograferen met een nieuw telefoontje
wordpress_id: 437
tags:
- analoog
- app
- foto
- iphone
- remediatie
---

Na iets meer dan half jaar gebruik van de iPhone zit mijn telefoon propvol applicaties en leuke spelletjes. Ik probeer misschien iets te veel apps om ze na 3-4x weer te laten liggen. Maar sinds dit weekend heb ik een applicatie waar ik echt verliefd op ben. Met de [Hipstamatic app](http://hipstamaticapp.com/) kun je foto's op je iPhone maken met de ouderwetse Hipstamatic Camera. Dit is een camera waarvan er naar verluidt begin jaren '80 maar 200 zijn gemaakt. Deze analoge camera had de unieke eigenschap dat je de lenzen makkelijk kunt wisselen, verschillende soorten films in kunt zetten. De resultaten van de foto's zijn heerlijk vintage om te bekijken, de combinatie van film, lens en flitser geven ook steeds andere effecten. Ik vind het een heerlijke applicatie om mee te spelen en wat combinaties te proberen. Na de klik een korte video met wat fotovoorbeelden.

<!-- more -->



De applicatie werkt ook zoals de camera in analoge vorm werkte, je "ziet" de foto's ontwikkelen en je hebt maar een klein richtvenster. Elke foto is toch wel weer een verrassing en dat maakt het leuk vind ik. Je kunt ook in de applicatie extra lenzen en films kopen, iets wat je zeker doet alleen al door de interface en de manier waarop het wordt verkocht. Aantrekkelijk, gewild en voor een zacht prijsje. Ik ben niet de enige blijkt, de applicatie is razend populair. De [Flickr-groep](http://www.flickr.com/groups/hipstamatic/pool/) heeft nu zo'n 5.000 foto's en op Twitter wordt er [ook goed over gesproken](http://search.twitter.com/search?q=hipstamatic).

Zoals Kevin Kelly al eens [erg treffend betoogde](http://www.kk.org/thetechnium/archives/2008/03/1000_true_fans.php), in deze economie heb je slechts 1.000 fans nodig om uit de kosten te zijn. Ik denk dat de Hipstamatic makers meer fans hebben en daarmee een goede hit in de appstore hebben!

[Hipstamatic App](http://hipstamaticapp.com/)

[Directe link Appstore](http://itunes.apple.com/nl/app/hipstamatic/id342115564?mt=8)

[Originele Hipstamatic weblog](http://hipstamatic.com/)
