---
author: frankmeeuwsen
comments: true
date: 2010-01-14 08:42:26+00:00
layout: post
slug: stap-voor-stap-dit-blog-opleuken
title: Stap voor stap dit blog opleuken!
wordpress_id: 400
tags:
- blogging
- bloghelden
- inspiratie
- mededeling van de directie
---

Het zijn kleine stapjes die ik zet om deze blog wat op te leuken, maar het lijkt me wel interessant om het hier zo nu en dan te melden. Al is het maar voor mijn eigen archief. Zoals jullie misschien weten gebruik het [Thesis framework](http://diythemes.com/) voor Wordpress, wat het mogelijk maakt om zonder al te moeilijke HTML-ingrepen best wel wat leuke uitkomsten te krijgen. Zover ben ik nog niet (eerst [dat boek](http://www.selexyz.nl/product/9789022996997/meeuwsen-f-/bloghelden//)!)(en de [bijbehorende site](http://www.bloghelden.nl)!) maar ondertussen kun je wel wat nieuwe features verwachten in een standaard jasje. Zo kun je nu zoeken in dit blog. Waarom dat uitstond is voor mij ook een raadsel, maar het kan nu dus. Je kunt individuele berichten direct op Twitter zetten via [Tweetmeme](http://www.tweetmeme.com)-buttons. Ook heb ik in de zijbalk een feed toegevoegd van mijn linkdump-blog [Inspiration Overload](http://www.inspirationoverload.nl). Hier komt vanalles op terecht wat ik interessant, leuk, spannend, inspirerend vindt op het web. Het vliegt alle kanten op aangezien het puur mijn smaak aangeeft. En die gaat verder dan de latest and greatest in social media en digitale marketing (gelukkig) dus misschien verras ik je zo nu en dan. Wat goed is. Daar zijn blogs voor. Toch?
