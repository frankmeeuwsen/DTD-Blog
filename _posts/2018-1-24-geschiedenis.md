---
layout: post
title: Podcast over de geschiedenis van het Internet
excerpt: Over een van mijn favoriete podcasts van de laatste tijd. 
date: 24 januari 2018 20:19:08
published: true
header: internethistory.jpg
---
Geschiedenisboeken zijn per definitie subjectief. Of het nu om onze Nederlandse geschiedenis gaat, de geschiedenis van een tijdperk zoals de Romeinse tijd of de geschiedenis van een medium zoals het Internet. Dat is op zich niet erg, enige vorm van subjectiviteit kan wat meer verhaal brengen in wellicht saaie en droge feiten. De geschiedenis tot leven brengen. 

De geschiedenis van het Internet is niet geheel lineair te noemen. Veel belangrijke momenten gebeurden vrijwel gelijktijdig of het is onduidelijk wat eerst gebeurde in een serie van gebeurtenissen. Juist de geschiedenis van het Internet staat bol van de persoonlijke verhalen, anekdotes en "I-Was-Theres" en ik vind dat heerlijk om te lezen én te luisteren. 

Mijn podcast van dit moment is [The Internet History Podcast][1] van Brian McCullough. Hij is inmiddels al bij episode 162 en ik ben nog maar net begonnen bij het begin, de verhalen over de Mosaic browser en het begin van Netscape. Ik vind het heerlijke verhalen om naar te luisteren. Hoe Marc Andreessen, de bedenker van de Mosaic én de Netscape browser, de eerste startup was. Hoe Jim Barksdale als CEO aan boord kwam, de ontwikkelaars die dierengeluiden door het kantoor lieten klinken bij elke download. Geweldige verhalen uit de begindagen van het Internet, vol met quotes en kleine weetjes. 

![][image-1]

Een aanrader voor iedereen die interesse heeft in de geschiedenis van het web en het internet: [The Internet History Podcast][2]

En kleine reminder, wil je meer weten over de Nederlandse weblog-geschiedenis, [Bloghelden][3] is nog altijd open source online te vinden!


[1]:	http://www.internethistorypodcast.com/
[2]:	http://www.internethistorypodcast.com/
[3]:	http://bloghelden.nl/

[image-1]:	/images/mosaic.jpg