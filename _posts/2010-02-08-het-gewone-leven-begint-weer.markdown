---
author: frankmeeuwsen
comments: true
date: 2010-02-08 18:19:19+00:00
layout: post
slug: het-gewone-leven-begint-weer
title: Het gewone leven begint weer
wordpress_id: 553
tags:
- bloggen
- crossmedia
- HU
- lesgeven
---

Dat klinkt dramatischer dan het is natuurlijk. Vanmiddag besefte ik me dat ik geen druk heb van een deadline en een manuscript wat af moet. Ik hoefde dus niet per se achter de laptop te kruipen om weer verder te schrijven en te puzzelen. Dat was even een vreemde gewaarwording. Gelukkig is die al weer snel vervlogen toen ik me daarna bedacht dat ik weer ga lesgeven op de Hogeschool Utrecht. Ik ga vier eindejaarstudenten International Communication & Media begeleiden met hun "dissertation" en twee klassen Bedrijfscommunicatie introduceren in de wondere wereld van Crossmedia concepting. Ik ben vooral benieuwd naar de internationale studenten en hun afstudeerprojecten, welke richtingen die op gaan. Komende vrijdag mag ik ook weer jureren bij een crossmediapitch, deze keer van de [Mediabattle](http://mediabattle.ning.com/). Studenten uit Utrecht en Enschede hebben n week de tijd om een crossmediale case uit te werken en te presenteren komende vrijdag. Ik vind het altijd spannend en inspirerend om te zien waar studenten mee komen en in hoeverre de bedachte zaken ook praktisch zijn uit te voeren.

Tussendoor blijf ik natuurlijk gewoon bloggen, elke dag weer! Marco Derksen heeft beloofd op [Upstream](http://www.upstream.nl/weblog.php) ook weer meer verdieping te brengen, dat doet me goed!
