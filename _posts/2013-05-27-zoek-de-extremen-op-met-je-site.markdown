---
author: frankmeeuwsen
comments: true
date: 2013-05-27 21:58:27+00:00
layout: post
slug: zoek-de-extremen-op-met-je-site
title: Zoek de extremen op met je site.
wordpress_id: 3449
series:
- selfpublishing
---

Wat is belangrijker? De inhoud van een website of de stijl? Het is een kwestie die al jaren het middelpunt van veel discussie is. Het is niet nodig om die discussie te herhalen, volgens mij zijn beiden even belangrijk. En toch. En toch.

Ik hou van de “nieuwere” sites als [Medium.com](https://medium.com) en [Svbtle.com](https://svbtle.com) met hun minimale opmaak, de focus op de inhoud van de blogposts. Weinig overbodig beeldmateriaal, soms wat _longreads_ die je beter op je tablet kunt lezen dan je laptop scherm.

![kapow](../images/uploadimages/kapow.jpg)

Maar dan kom ik ineens op een site als TMF Project. [The Middle Finger Project](http://www.themiddlefingerproject.org). Vrees niet, het is allemaal _Safe For Work_, wat grof taalgebruik daargelaten. Op die site krijg je even een visuele explosie van tekst en typografie. Hou ik ook van. Lekker grote koppen. Geen gêne, geef beeld en tekst evenveel aandacht. Het is niet voor niets de site van een copywriter. Zo’n kopbeeld boven je site, heerlijk! Lekker groot de tekst in beeld. Strooien met oneliners. Prima! Check die nieuwsbrief van haar. Net zo _in your face_ als haar website. Ze trekt zich niets aan van de _10 stappen tot een goede email nieuwsbrief_ lesjes die je overal vindt. Gelukkig maar.

Misschien is dat wel wat de twee vormen verbindt. Ze zoeken de extremen op.

Teken aan de wand voor mijn eigen site? Zeg het maar!
