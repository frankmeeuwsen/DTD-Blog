---
author: frankmeeuwsen
comments: true
date: 2012-07-30 20:18:50+00:00
layout: post
slug: damnweer-een-nieuw-idee
title: Damn…weer een nieuw idee…
wordpress_id: 2146
---

Ik moet toch eens leren om mijn tijd beter in te delen. Beetje vreemd om dat te zeggen als je al vijf jaar verantwoordelijk bent voor [een website](http://www.lifehacking.nl) waar het voornamelijk gaat over een optimale tijdsindeling in je leven, maar goed, het zij zo.





Zolang ik me al kan herinneren loop ik met stapels ideeen in mijn hoofd. De een is wat realistischer dan de ander. Soms ontstaat een idee in de kroeg en vraag je je een dag later af waarom je die domeinnaam op je telefoon hebt geregistreerd (de [iPhone app van TransIP](http://itunes.apple.com/nl/app/transip/id325181784?mt=8) zou een tijdslot moeten krijgen) en soms schiet je iets te binnen, schrijf je het op, zie je een maand later weer en blijft het wat in je hoofd rondzingen.





Zo'n laatste idee heb ik nu.





Weer een project. Weer een schrijfproject. Maar ik ben nog bezig met een schrijfproject. [Lifehacking met Evernote](http://ebooks.lifehacking.nl/). Dat moet eerst af. Een mooi experiment met uitgeven op een andere manier. Maar er speelt wat anders achterin. Iets wat dicht tegen [Bloghelden](http://www.bloghelden.nl) ligt. Wat natuurlijk weer met zelfpubliceren te maken heeft en met digitale media. 





Hmph…Keuzes keuzes keuzes. Er zitten maar 24 uur in een dag en met twee kinderen is dat korter dan je denkt. De keuze om meer te schrijven is al genomen. Ik wil meer maken, minder praten en zeggen-hoe-het-moet. Maar zelf aan de slag gaan. 





Laat ik in elk geval die notitie nog even uitbreiden met wat verdere gedachten en het in september weer eens bekijken. Wat het is? Dat zie je wel…



