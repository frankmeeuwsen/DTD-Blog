---
layout: post
title: Knäppa, de camera van IKEA
date: 2018-05-29 10:25:34 +2h
excerpt: Lo-fi camera van de DIY meubelgigant.
published: true
categories: random
---
Eens in de zoveel tijd heb ik thuis een opruimactie. Door de jaren heen verzamel ik teveel zooi en komt dat overal terecht. Dat klinkt wel bekend denk ik? Ik ga dan als een dolle door de laden waar allerlei kabels, gadgets, Kickstarter-aankopen, AliExpress-snuisterijen en externe opladers liggen. Zo kom je nog eens wat tegen. In 2012 kreeg ik via een Curated-abonnement (nu niet meer actief) elke maand een fijn cadeau van een curator naar keuze. In mijn geval was dat Erwin van der Zande. Hij had altijd wel een speciaal weggevertje of een mooie gadget. In één van de edities zat deze camera.

![<>](/images/knappa.jpg)


De Knäppa is een camera die IKEA ooit heeft gemaakt als promotie voor een nieuwe meubellijn in 2012. De camera is van gevouwen karton en zit met twee plastic schroeven aan elkaar vast. De schroeven maak je los en je kunt er twee AAA batterijen in doen en je bent klaar om kiekjes te maken. De camera komt uiteraard met een typische IKEA handleiding die standaard op de USB-kaart staat.

![<>](/images/ikea-knappa-6.jpg)

Verwacht er geen hoogdravende megapixel-vullende InstaFavorites mee te maken. Het is een echt lo-fi cameraatje. Wil je gebruik maken van de zoom-functie? Hou dan je armen verder naar voren. Een betere stabilisatie? Zet de camera op tafel. Al met al een leuk hebbedingetje om zo nu en dan eens tevoorschijn te toveren.

![<>](/images/knappa-selfie.jpg)