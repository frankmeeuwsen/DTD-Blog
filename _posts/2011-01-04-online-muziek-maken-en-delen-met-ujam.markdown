---
author: frankmeeuwsen
comments: true
date: 2011-01-04 08:51:05+00:00
layout: post
slug: online-muziek-maken-en-delen-met-ujam
title: Online muziek maken en delen met UJam
wordpress_id: 1334
tags:
- delen
- muziek
- ujam
---

In 2006-2007 liepen we bij Rhinofly rond met het idee om een applicatie te ontwikkelen waarbij je als muzikant vanuit je eigen kamer muziek kunt maken en die direct live kunt spelen met anderen. Dus de drummer zit in Amsterdam, de gitarist in Rotterdam, de zangeres is in Utrecht en de bassist zit in Eindhoven. Of waar dan ook ter wereld. Maar online kunnen ze in een virtuele oefenruimte samen spelen. Helaas is het er nooit echt van gekomen, zeker als ik een dienst als [UJam](http://www.ujam.com/) zie.

![ujam](../images/uploadimages/ujam.png)

Het werkt iets anders dan het genoemde plan, maar de mogelijkheden zijn enorm. Na inloggen kun je hier je eigen stuk inspelen, inzingen of uploaden. Het systeem probeert aan de hand van het stuk de akkoorden op de juiste plek te zetten, waarna je nog een enorm scala aan mogelijkheden hebt om je werk te finetunen. Zo kun je van een bestaand werk een compleet eigen mashup of remix maken. Natuurlijk kun je de uiteindelijke MP3 direct delen. [Ujam](http://www.ujam.com/) is inspirerend en uitdagend voor muzikanten! Wie komt met een fraai zelfgemaakt nummer? Laten we het er op houden dat ik andere kwaliteiten hebâ€¦

(Dank aan @campodipace voor de tip!)
