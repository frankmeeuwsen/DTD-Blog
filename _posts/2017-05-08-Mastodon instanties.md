---
layout: post
title: Waarom zou je op meerdere Mastodon instanties moeten inloggen?
excerpt: Of juist niet...
published: false
tags: 
- mastodon
header: mastodon.png
categories: 
    - mastodon

---
Inmiddels zijn we een dikke maand verder en de activiteiten op Mastodon blijven doorgaan. De Nederlandse delegatie zoals verwacht is flink geslonken maar het weerhoudt een groeiende groep internationale gebruikers om nog dagelijks in te loggen op een van de instanties en contact met elkaar te hebben.  

Een van de redenen waarom het gebruik van Mastodon weer is afgenomen kreeg ik gisteren in mijn tijdlijn te zien. De opmerking van een Mastonaut (ik verzin die namen niet...) over het gebruik van meerdere instanties. Hans van Gent schrijft waar het voor hem vastloopt in het principe van Mastodon: 
> met al die verschillende instanties, federated timeline versus Local timeline, mensen volgen op een andere instantie dan jezelf en dan toch lokaal zien.. wat is het voordeel dan van die meerdere locaties? 

Dat is een zeer valide vraag en ik begrijp heel goed dat dit moeilijk is te bevatten. Ik ga toch weer proberen het uit te leggen. De kans is groot dat er meer vragen komen, dat zien we dan wel weer.

## Het uitgangspunt van het sociale web: silo's
We zijn op het sociale web opgegroeid met het idee dat we op een sociaal netwerk een account aanmaken en dat ene account aanhouden voor onze contacten met andere gebruikers op dat sociale netwerk. Wil je contact met vrienden op Facebook, dan ben je verplicht om een Facebook account aan te maken. Inclusief een akkoord met hun algemene voorwaarden en privacyvoorwaarden. Besluiten je vrienden naar Twitter te gaan om daar dolle pret met elkaar te hebben, dan moet je een Twitter account aanmaken. Je hebt daar weer de beperking van 140 karakters en wederom zijn al je tweets alleen beschikbaar in de silo van Twitter. Natuurlijk kunnen ontwikkelaars via de API jouw tweets met een service beschikbaar maken op andere plaatsen. Maar de originele tweets staan bij Twitter. En alleen bij Twitter. Ze zijn het eigendom van Twitter. Net als je Facebook posts. Die zijn eigendom van Facebook. 

Zo zijn Linkedin, Snapchat, Instagram, Pinterest en zelfs Google+ gebouwd: Alles wat je op dat netwerk schrijft blijft van dat ene netwerk. Natuurlijk kun je de boel exporteren en kun je een lokale kopie maken. Maar wat nog belangrijker is, je kunt met die accounts onderling níet communiceren. 

Ik kan met mijn Linkedin account niet een bericht sturen naar het Facebook account van mijn moeder. Mijn Twitter account is niet bereikbaar om mij te taggen op Instagram. Ik kan via Twitter geen Snapchat accounts volgen. 

Hier zijn we mee opgegroeid en we vinden dit heel normaal. Tenminste, we staan er niet zo bij stil óf het wel zo normaal is. Want eigenlijk is het best gek. Ik kan namelijk met mijn smartphone prima iemand bellen die op een vaste lijn zit en wellicht met een ouderwetse draaitelefoon belt. Als ik met mijn Protonmail account een mail stuur naar iemand op Hotmail of Gmail, dan komt die email gewoon aan. En zij kunnen mij prima een mail sturen. Het maakt niet uit wáár ik een mailadres heb, de onderliggende software zorgt er voor dat het bericht wat voor mij is bedoeld, werkelijk in mijn Inbox komt. 

Maar deze analogie is voor sociale netwerken lastiger vast te houden. Want e-mail is van nature een privé aangelegenheid, terwijl een sociaal netwerk een publiek karakter heeft: Ik ben @frankmeeuwsen op Twitter en niemand anders. Ik ben op dat account te vinden en als ik inlog op Twitter gebruik ik die gebruikersnaam.
Natuurlijk, ik kan meerdere Twitter accounts onder mijn hoede hebben en ik kan er zelfs voor kiezen om die Twitter accounts als "personen" te beheren. De persoon Frank Meeuwsen die van muziek houdt heeft misschien een andere Twitter account dan de persoon Frank Meeuwsen die zich bezighoudt met digitale technologie. Dat zou ik kunnen doen. Maar op Twitter zijn we opgegroeid en opgevoed met het idee dat je al je communicatie over dat ene unieke account doet. Veel social media experts en trainers hameren op het belang van één identiteit waar je zowel zakelijk als persoonlijk op bent te vinden.
Dus waarom dan al die instanties op Mastodon en waarom al die losse accounts? 

## Het uitgangspunt van Mastodon: Federatie
Mastodon is ontwikkeld vanuit GNU/Social. 

## Bronnen en meer informatie

[https://medium.com/a-change-is-coming/mastodon-14-perspectives-on-a-breakthrough-month-521ce46baa71][1]

[https://kitty.town/users/zebradontcare/updates/2423][2]

[1]:	https://medium.com/a-change-is-coming/mastodon-14-perspectives-on-a-breakthrough-month-521ce46baa71
[2]:	https://kitty.town/users/zebradontcare/updates/2423