---
author: frankmeeuwsen
comments: true
date: 2010-12-28 06:10:50+00:00
layout: post
slug: hoe-je-de-inlogprocedure-kunt-verbeteren
title: Hoe je de inlogprocedure van je website kunt verbeteren
wordpress_id: 1297
tags:
- facebook
- inloggen
- quora
- twitter
---

Inlogsystemen bestaan sinds de komst van profielpagina's, CMS systemen, sociale netwerken en andere sites die iets van je persoonlijke informatie willen hebben. Ik heb er genoeg gezien in mijn online  leven en eerlijk gezegd heb ik er altijd een hekel aan gehad. Je moet altijd net even te lang nadenken of je het juiste mailadres of de juiste loginnaam gebruikt (veiligheidstip: Gebruik nooit hetzelfde wachtwoord voor meerdere services)

Sinds enige tijd kun je op meer sites inloggen via Twitter en Facebook. Makkelijk, maar  misschien niet altijd even wenselijk. Bij [Quora](http://www.quora.com/), een sociaal vraag-en-antwoord site, hebben ze het inloggen weer wat makkelijker gemaakt. Of in elk geval, ze hebben nagedacht over het proces van inloggen. Dat begint met het typen van je loginnaam of je emailadres. Als je die juist hebt krijg je direct feedback op het scherm


![](../images/uploadimages/quora_fout.png)


Je ziet dat ik een emailadres heb gebruikt wat niet in hun systeem bekend is. Het zorgt ervoor dat ik direct iets anders kan invullen.


![](../images/uploadimages/inloggen.png)


Nu kan ik mijn wachtwoord invullen en ben ik succesvol ingelogd. Na het uitloggen is er nog een extra hulpmiddel


![](../images/uploadimages/quora_ingelogd.png)


Ik kan snel en eenvoudig weer opnieuw inloggen.

Fraaie oplossingen die de beleving voor de eindgebruiker op je site net iets prettiger maken!
