---
author: frankmeeuwsen
comments: true
date: 2010-01-09 10:22:03+00:00
layout: post
slug: 9-een-fraaie-animatie
title: 9 - Een fraaie animatie!
wordpress_id: 375
tags:
- 9 movie
- bright night
- tim burton
---

Gisterenavond was ik bij de derde [Bright Night](http://www.bright.nl/brightnight) in Amsterdam, een avond georganiseerd door website en magazine Bright waarin nieuwe digitale en technologische ontwikkelingen worden gedemonstreerd en de nieuwste gadgets worden getoond. Gisterenavond werd als afsluiter de animatiefilm 9 getoond. Deze digitale animatie gemaakt door Shane Acker en is geproduceerd door [Tim Burton](http://en.wikipedia.org/wiki/Tim%20burton), die we ook kennen van Alice in Wonderland en het prachtige Big Fish. De fantasiefilm is een lust voor het oog om te zien. Prachtige beelden, mooi geluid en een leuk verhaal in een wat Steampunk-achtige setting. Het plot is als volgt: Het is ergens in de toekomst compleet mis gegaan met de mensheid. Een wetenschapper heeft een machine ontwikkeld die zijn eigen brein kan nabootsen, maar helaas wordt deze door de dictatoriale leider in beslag genomen. Onder leiding van The Machine worden nieuwe machines gemaakt die het menselijk ras uitroeien. De wetenschapper krijgt wroeging en schept 9 lappenpoppen (stitchpunks) die na zijn overlijden het tegen The Great Machine opnemen. De hoofdpersoon, stitchpunk 9 (met de stem van Elijah Wood) beleeft spannende avonturen en zal met de andere acht moeten samenwerken om te overleven. In onderstaande trailers krijg je een beter beeld van de film en het verhaal

[![](http://i.ytimg.com/vi/09zHMrzsTA4/hqdefault.jpg)](http://www.youtube.com/watch?v=09zHMrzsTA4)

Toegegeven, het verhaal is wat simpel en je ziet de Hollywoodesque plotwendingen al van mijlenver aankomen. Maar het beeld en de animatie maken veel goed. De film komt volgende week op DVD en Blueray uit, maar bij Techzine kun je [deze week nog n van de drie](http://www.techzine.nl/blogs/redactioneel/580/win-een-dvd-of-blu-ray-van-de-animatiefilm-9.html) limited edition Blueray of DVD winnen. De [officiÃ«le filmsite](http://www.filminfocus.com/focusfeatures/film/9/) is ook een fraaie ontdekkingsreis met AR, Twitterstreams en Facebook marketing.
