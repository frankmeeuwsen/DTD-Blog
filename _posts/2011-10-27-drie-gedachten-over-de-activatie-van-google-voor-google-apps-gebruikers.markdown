---
author: frankmeeuwsen
comments: true
date: 2011-10-27 21:09:18+00:00
layout: post
slug: drie-gedachten-over-de-activatie-van-google-voor-google-apps-gebruikers
title: Drie gedachten over de activatie van Google+ voor Google Apps gebruikers
wordpress_id: 1820
tags:
- Google plus
- googleplus
---

![](../images/uploadimages/googleplus.jpg)In juli startte Google met hun ambitieuze netwerk genaamd Google+. Ik heb er [zo nu en dan](http://incredibleadventure.nl/tag/google-plus/) wel over geschreven. Na een beta periode is het nu mogelijk voor iedereen om zich aan te melden voor dit netwerk. Maar n van de grote groepen die niet deel kon nemen aan Google+ waren de gebruikers van Google Apps, de zakelijke oplossing van Google voor email, documenten, kalenders en alle andere diensten van Google. Ik maak zelf gebruik van Google Apps voor mijn domein dus ik moest Google+ op mijn priv account gebruiken. Tot vandaag. Het is nu mogelijk om Google+ ook [via Google Apps](http://googleenterprise.blogspot.com/2011/10/google-is-now-available-with-google.html) te activeren.

<!-- more -->

De activatie van Google+ kan alleen worden gedaan door de administrator van het Google Apps account en moet handmatig voor elke gebruiker worden aangezet. De reden is volgens Google zodat je op deze manier binnen je organisatie langzaam maar zeker medewerkers kunt toevoegen zodat ze in kleinere groepen, per afdeling, met Google+ kunnen starten. Ik denk dat het ook een schaalbaarheids issue  is van Google, als grote organisaties en masse hun medewerkers toegang geven tot Google+.


<blockquote>_**Correctie**_: Bovenstaande opmerking is niet helemaal correct. Een domeinbeheerder kan Google+ aanzetten voor een Google Apps account. Deze instelling wordt standaard door alle gebruikers overgenomen tenzij je organizational units in je Apps Dashboard hebt ingesteld. Dan kun je specifiek(er) bepalen welke gebruikers bepaalde diensten krijgen. Zie [de Help-pages](http://www.google.com/support/a/bin/answer.py?answer=182442) voor meer informatie</blockquote>


Ik heb op mijn eigen domein Google+ aangezet, dus je kunt me vanaf nu vinden op [dit Google+ account](https://plus.google.com/u/1/112001504253280619714/about). Mijn priv account zal ik na de migratie niet meer actief gaan gebruiken.

Maar wat betekent dit nu eigenlijk? Waarom heeft Google gewacht met het toelaten van Apps gebruikers en wat kan dit in de nabije toekomst betekenen? Een paar gedachten


### Google Business Pages


Een van de beloften die Google al in een vroeg stadium maakte was de mogelijkheid voor bedrijven om eigen pagina's te maken, net als Facebook. Maar ze wilden deze wel op een juiste manier aanbieden, op het juiste moment. Nu Apps-account op Google+ gaan komen, vermoed ik dat het niet lang zal duren voor de eerste Business Pages zullen verschijnen. Zeker nu Facebook met nieuwe mogelijkheden komt voor bedrijven om hun posts en pages te promoten, kan Google+ niet langer achterblijven.


### Gebruik binnen bedrijven


Wat gaat dit betekenen voor bedrijven die veel op afstand samenwerken of over verschillende afdelingen? Mijn theorie is dat Google+ geen aanval is op het publieke Facebook en Twitter. Maar dat Google dit netwerk is gestart om juist _binnen_ de bedrijven een grotere rol te spelen. Onderstaande presentatie geeft die strategie goed weer.


**[What G+ really about (pst!!! it's not social)](http://www.slideshare.net/fttechfounder/what-g-really-about-pst-its-not-social)** 


View more [presentations](http://www.slideshare.net/) from [fttechfounder](http://www.slideshare.net/fttechfounder)





Google+ zal vooral de strijd aangaan met Microsoft en Salesforce. In het publieke domein is het moeilijker geld verdienen met de functionaliteiten van Google+. Binnen bedrijven is dit beter te bewerkstelligen. Denk aan beveiligde Google Hangouts, publicatie van Google Hangouts op eigen Youtube Channels, uitgebreide mogelijkheden in Google Docs, koppelingen met Google Apps Marketplace etc. Zo kun je nu al specifieke posts direct delen met iedereen binnen je organisatie. Een geïntegreerd intranet oplossing dus. Ik kan me voorstellen dat ze hier zwaarder op gaan inzetten

Doordat kenniswerkers binnen organisaties zullen gaan werken met Google+ zal het gebruik eveneens langzaam buiten de bedrijfsmuren doordruppelen, naar de priv gebruikers. Zo kan het gebruik verder uitwaaieren. Martijn Verhoeven heeft een tijdje terug [een fraai overzicht gemaakt](http://www.mdverhoeven.com/2011/10/03/how-google-will-win-from-facebook-apple-microsoft-and-linkedin-in-one-go/) van de mogelijkheden in Google+ ten opzichte van Facebook en Linkedin. Zeker de moeite waard om even te bekijken.

Wat kan dit betekenen voor Android? Hardware die nog meer is gekoppeld aan je profiel bij Google en Google+. Je telefoon wordt nog meer een verlengstuk van je eigen identiteit, een verregaande integratie in het bedrijfsnetwerk, denk aan directe toegang tot telefoon, email en andere verbindingsmogelijkheden via de Google servers, koppeling van Google Voice aan Google+, hangouts via je telefoon (al dan niet betaald) of specifieke zoekresultaten, gekoppeld aan het sociale gedrag van je collega's.


### Privacy issues


The Next Web refereert in [een post](http://thenextweb.com/google/2011/10/27/using-google-for-google-apps-your-admin-has-access-to-all-of-your-data/) aan een belangrijk gegeven waar je rekening mee moet houden. Google Apps wordt beheerd door een centrale domain-administrator. Dit betekent in theorie dat anderen in de organisatie toegang kunnen krijgen tot je data. Denk aan directie, P&O of andere afdelingen. Is dat wenselijk? Het is in elk geval iets om als organisatie over na te denken en een standpunt over in te nemen.

Google heeft tegelijkertijd een nieuwe functionaliteiten opengezet genaamd [Google Ripples](http://www.dutchcowboys.nl/socialmedia/23393). Lees meer hierover bij [Dutch Cowboys](http://www.dutchcowboys.nl/socialmedia/23393)



Al met al een interessante volgende stap van Google+ die niet alleen de bedrijfsmuren van je organisatie transparanter kan maken, maar tegelijkertijd nieuwe vragen en keuzemogelijkheden oproept.
