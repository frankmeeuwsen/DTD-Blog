---
author: frankmeeuwsen
comments: true
date: 2010-05-04 19:05:38+00:00
layout: post
slug: vind-je-weg-in-brand-utilities
title: Vind je weg in brand utilities
wordpress_id: 801
tags:
- brand utilities
- framework
---

Ik geef geregeld [inspiratiesessies](http://incredibleadventure.nl/diensten/) onder de term Inspiration Overload (Inderdaad, van die [andere blog](http://www.inspirationoverload.nl)) waarin ik onder andere de Brand Utilities de revue laat passeren, de iPhone-apps, webapplicaties, real-life toepassingen die nuttig, inspirerend, handig zijn en door merken zijn gelanceerd en beheerd. Dat idee komt niet uit de lucht vallen, mensen als [Jeroen de Bakker](http://twitter.com/jeroedeb) en [Ingmar de Lange](http://twitter.com/idelange) zijn daar al langer mee bezig. Laatstgenoemde heeft een interessante slideshow gemaakt waarin hij een meer theoretisch framework bouwt rondom brand utilities. Ik vind het een boeiende ontwikkeling en uiteraard ben ik alleen maar voor merken die voor minder _in your face_ advertenties zorgen maar meer betekenen voor mensen in het dagelijks leven. Ik ben op dit moment in een emailconversatie verwikkeld met Ingmar over de lange termijn effecten van brand utilities en het me-too effect wat kan optreden (slide 65 is daar een mooi voorbeeld van). Hopelijk om het framework nog verder te verstevigen. Bekijk de slideshow hieronder en lees Ingmar's blog [Fris Licht](http://blog.frislicht.com/) om meer achtergronden, voorbeelden en gedachtengangen te lezen die leiden naar onderstaande.

