---
author: frankmeeuwsen
comments: true
date: 2010-07-01 06:18:48+00:00
layout: post
slug: waar-is-mondo2020
title: Waar is Mondo2020?
wordpress_id: 953
tags:
- cyberpunks
- cyberspace
- magazine
- mondo
- subcultuur
- wired
- zines
---

Toen ik rond 1994 het web ontdekte ging er een nieuwe wereld voor me open. Niet alleen door de techniek, maar vooral de webcultuur die er toen heerste. Ik kwam online via De Digitale Stad en ik las bladen als Wave. Ik vond de digitale cultuur die toen ontstond fascinerend en vanaf de zijlijn volgde ik zo'n beetje wat er gebeurde. En van de magazines die me het meest is bijgebleven uit die tijd is [Mondo2000](http://en.wikipedia.org/wiki/Mondo%202000). Een waanzinnig vormgegeven en geschreven glossy blad uit de US waarin de dunne lijn tussen cyberspace, cultuur en kunst. Het blad straalde optimisme uit over de nieuwe mogelijkheden van het web, het gegeven dat we allemaal aan elkaar gelinkt zijn, al dan niet via _smart bodyparts_ en virtual reality en het gaf een inkijk in de cyberpunk-cultuur.

[![](../images/uploadimages/mondofull.jpg)](../images/uploadimages/mondofull.jpg)Mondo2000 was helaas geen lang leven beschoren. Na [17 edities](http://www.mondo2000.net/) ging het over in Wired en een aantal schrijvers begonnen andere publicaties. Zo is Mark Frauenfelder BoingBoing gestart, de nu nog razend populaire weblog. Ik hoop dat ik ergens in een verhuisdoos bij mijn ouders of in mijn kelder nog edities van het blad heb liggen, maar ik vrees dat mijn vele verhuizingen in die tijd voor wat verlies van eigendom hebben gezorgd...

Maar er is hoop! Want op Kickstarter is [een actie gestart](http://www.kickstarter.com/projects/1502076070/mondo-2000-an-open-source-history) om de geschiedenis van Mondo2000 als Open source project weer te publiceren. RU Sirius, n van de editors van Mondo2000 wil door middel van tekst en video de geschiedenis weer in beeld krijgen en uitgeven. Ik heb me opgegeven als donateur van het project, want ik vind het een fantastisch initiatief. Je kunt op de Kickstarter-site al wat updates vinden uit de wilde geschiedenis...


<blockquote>I have moved from Brockport, New York to the San Francisco Bay Area  (starting off in Berkeley) with a "note to self" in my pocket -- the only  thing I could write during several months of writer's block, after a  briefly successful academic and small town rock and roll career as a  writer of fiction… and writer and singer of song lyrics. The note  contains my California to-do list: "Start the Neopsychedelic Wave. Start  a Neopsychedelic band. Start a Neopsychedelic magazine."</blockquote>


Bladen als Wave en Mondo2000 zijn er volgens mij niet meer. Ik zie ze in elk geval niet meer snel verschijnen. Dat is jammer. Elke cultuur heeft zijn subculturen. Zoals je naast de muziekbladen nog steeds de 'zines hebt en gerenommeerde filmmagazines gebroederlijk bestaan naast de underground cinema magazines. Zijn er nog magazines die over de subculturen van het web berichten? Die verhalen over de ontwikkelingen in cyberspace, vooruit kijken zonder gÃªne of het wel kan of commercieel haalbaar is? Waar is Mondo2020?
