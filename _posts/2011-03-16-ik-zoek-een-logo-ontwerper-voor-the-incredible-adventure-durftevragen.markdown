---
author: frankmeeuwsen
comments: true
date: 2011-03-16 07:45:48+00:00
layout: post
slug: ik-zoek-een-logo-ontwerper-voor-the-incredible-adventure-durftevragen
title: 'Ik zoek een logo-ontwerper voor The Incredible Adventure #durftevragen'
wordpress_id: 1468
tags:
- expertise
- logo
- ontwerpen
---

Toen ik in 2008 besloot om zelfstandig te worden, was de bedrijfsnaam redelijk snel definitief. _The Incredible Adventure starts here..._ is een zin die me een keer te binnen schoot na een avondje babbelen met een vriend over werk, leven en toekomst. In 2009 begon ik het eigen avontuur en zoals elke ondernemer wil je dan een logo, website, briefpapier, visitekaartjes, the works! Maar al snel was ik zo druk met allerlei werk dat het er steeds bij inschoot om iets met een eigen huisstijl te doen. Een vreemde situatie, maar goed, het is nu eenmaal zo.

![](../images/uploadimages/logoias-150x150.png)Ondertussen ben ik wel klaar met deze kale website, het gemis aan een logo, het niet kunnen maken van eigen stickers met logo enzovoort. Ik heb inmiddels een aardig idee gevormd wat ik wil en zoek. Sterker nog, er ligt een ruwe schets van het logo wat ik graag wil. Ja, ik weet het, ik ben geen designer, ik mag me niet bemoeien met dat proces, de ontwerper niet beknotten in zijn creativiteit etcetera. Maar toch ligt er al een schets om van af te wijken of juist op verder te bouwen. Zie hiernaast.

Nu zoek ik een ontwerper die hier mee verder wil gaan. Die op basis van nog wat extra informatie een definitief logo kan en wil maken voor _The Incredible Adventure starts here..._ waarmee ik onder andere de site verder kan aankleden, maar ook briefpapier, visitekaartje, sticker en zeppelins.

Maar waarom niet naar [99designs.com](http://99designs.com) of [Brandsupply](http://brandsupply.nl/)?  Dat zijn zeker prima diensten, maar ik denk dat in mijn eigen netwerk minstens zulke goede designers zitten die zich aangetrokken voelen tot een samenwerking. En wat wel zo belangrijk is: Die mij al volgen op Twitter of op deze blog en dus net iets beter weten wie ik ben, wat mijn achtergrond is en wat ik doe. En dÃ¡t kan net die meerwaarde van je eigen netwerk zijn ten opzichte van genoemde sites.

Dus heb je zin om op bovenstaande schets verder te werken en samen met mij de juiste stijl, kleurstelling, gedachte en uitvoering samen te stellen? Laat het me weten via frank@incredibleadventure.nl en dan kijken we verder. Even wat verwachtingen managen: Er zijn geen mega-budgetten, ik ben ook maar een ZZP-er. Maar dat wil niet zeggen dat het gratis moet.

Ik hoor graag van de creatieven in mijn netwerk!


