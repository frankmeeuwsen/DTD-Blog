---
author: frankmeeuwsen
comments: true
date: 2010-02-17 21:39:41+00:00
layout: post
slug: de-ketting-is-verbroken
title: De ketting is verbroken!
wordpress_id: 585
tags:
- bloggen
- dagelijks
- seinfeld
- voornemen
---

Wat een narigheid! Ik was gisteren zo druk bezig met lesgeven en voorbereiden van nieuwe lessen dat ik compleet vergat te bloggen. Mijn voornemen van een dagelijkse blogpost is hiermee dus [officieel verbroke](http://lifehacker.com/281626/jerry-seinfelds-productivity-secret)n. Alhoewel...het voornemen is er nog steeds maar het is me compleet ontschoten.

Toen ik aan het mansucript schreef had ik een redelijk standaard dagindeling. Opstaan, douchen, ontbijten, schrijven, lunch, schrijven, avondeten, schrijven, slapen. Dan zit je zo lang achter een scherm, dan kun je makkelijker even tussendoor een blogpost maken. De laatste tijd is het "normale" leven weer opgestart wat betekent dat ik niet meer constant achter een scherm zit. Vergaderingen, studentenmeetings, lesgeven, reizen. Natuurlijk kan ik via de iPhone ook een blogpost maken, maar de ervaring leert me al dat je die vooral voor de wat kortere brainbullets moet gebruiken. Een langer stuk (zoals dit artikel) is al wat lastiger op het onscreen toetsenbord van de iPhone.

We gaan natuurlijk wel gewoon door! Weer dagelijks bloggen, een ritme hervinden, vaste tijd, vaste plek. Ik ben ondertussen ook wat aan het brainstormen over de onderwerpen. Het vliegt allemaal nog van de ene naar de andere kant hier. Dat hoeft niet per se slecht te zijn, maar een beetje lijn vind ik altijd wel prettig. Wat wordt die lijn? Dat gaan we de komende tijd maar eens verder uitvogelen. Ik begin weer vol goede moed aan een nieuwe ketting en ik ga er van uit dat ik deze pas verbreek zo rond oudejaarsdag 2010!
