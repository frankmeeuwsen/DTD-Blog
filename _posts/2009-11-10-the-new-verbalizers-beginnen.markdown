---
author: frankmeeuwsen
comments: true
date: 2009-11-10 21:08:55+00:00
layout: post
slug: the-new-verbalizers-beginnen
title: The New Verbalizers beginnen!
wordpress_id: 295
tags:
- collega
- concept
- movement
- strategie
- sympathiek
- taal
---

Ondanks dat ik al zo'n 10 jaar actief schrijf voor het web vind ik mezelf geen schrijver. Ik ben niet altijd even goed met woorden, kan niet zo snel en puntig uit de hoek komen als menig twitteraar en heb vaak moeite om de juiste termen te vinden. Dat is soms wel eens lastig als je met briefings bezig bent, of met strategische inzichten op papier te brengen. [Ellen Bokkinga](http://textualbranding.com/) is al sinds jaar en dag met taal bezig. Zij is typisch iemand die via taal heel goed duidelijk kan maken waar de kern zit van je verhaal en wat je nu eigenlijk bedoelt. Met haar nieuwe project [The New Verbalizers](http://www.newverbalizers.com/) wil ze taal weer de juiste plaats geven in het creatief strategische proces.

<!-- more -->

Een anekdote: Toen ik vorig jaar mijn stap naar zelfstandigheid aankondigde via LinkedIn kreeg ik een prachtige mail van Ellen terug waarin ze heel goed aan me terug gaf wat ik eigenlijk probeerde te zeggen in die LinkedIn mail. Ik las het en dacht: "Ja, zo bedoelde ik het eigenlijk". Is dat copywriting? Nee, het gaat verder. Ellen heeft dat (uiteraard) zelf ook gezien en is nu een beweging gestart. Een movement, een ideelab, een club waar je je als sympathisant bij kunt aansluiten. [The New Verbalizers](http://www.newverbalizers.com/).


<blockquote>"Language _defines_"</blockquote>


Op de website kun je een aantal (vertaalde) [quotes van me vinden](http://www.newverbalizers.com/index.php/2009/11/frank-meeuwsen-the-incredible-adventure-online-consultant/) die ik in het laatste gesprek met Ellen heb gezegd. Soms komen er best wel zinnige dingen uit mijn brein, als je het maar in de juiste context zet! Maar Ellen is met haar New Verbalizers voor mij een missende schakel waarvan ik pas doorhad dat ik hem miste toen ze me haar plan vertelde. Ik denk dat Verbalizers een essentiÃ«le rol kunnen spelen in het begintraject van een campagne of een concept rondom een merk of product. In het maken van de briefing, bij het opstellen van de debriefing, in het onder woorden brengen van een key-benefit, bij het puntig maken van de strategie en uiteindelijk het opstellen van een creative briefing. Verbalizers kunnen hier, en daarin onderscheiden ze zich van copywriters denk ik, heel duidelijk onder woorden brengen wat je eigenlijk bedoelt. Door de juiste vraag te stellen. Mag ik mezelf even quoten hier?


<blockquote>"Language is essential for the brief. With the right questions you search for the right brief. It has nothing to do with word magic or clever synonyms. It's plain language to say what we all mean. The one idea we all agree on."</blockquote>


Daar denk ik dus dat een Verbalizer van enorme waarde kan zijn. Ik hoop binnenkort een keer met Ellen samen te kunnen werken en de kracht van [The New Verbalizer](http://www.newverbalizers.com/) in praktijk te kunnen brengen!
