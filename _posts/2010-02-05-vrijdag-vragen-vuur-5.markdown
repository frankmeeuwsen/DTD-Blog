---
author: frankmeeuwsen
comments: true
date: 2010-02-05 08:50:00+00:00
layout: post
slug: vrijdag-vragen-vuur-5
title: 'Vrijdag Vragen Vuur #5'
wordpress_id: 542
tags:
- VrijdagVragenVuur
---

Juist...lekker slim van me deze week. Ik ben zo druk bezig met het afronden van het manuscript voor Bloghelden dat ik compleet ben vergeten om een vraag te bedenken en te versturen voor de Vrijdag Vragen Vuur van deze week. Dus even improviseren, we draaien het om! Ik loop ook al een tijd met een vraag rond over het aanschaffen en installeren van...ja...van wat eigenlijk? Een mediaserver? Een NAS? Een Homeserver? Die vraag ga ik jullie nu stellen. Ik heb een aantal voorwaarden hoe ik met mijn media thuis en onderweg om wil gaan. Op basis daarvan beslis ik wat we thuis gaan aanleggen. Dus help me in de reacties!

<!-- more -->

Ik ben dus op zoek naar een manier om alle media (foto, video, muziek, evt documenten) nu en in de toekomst centraal op te slaan en op verschillende manieren af te spelen. Het systeem wat ik zou willen hebben heeft de volgende kenmerken



	
  * Het staat centraal aangesloten in de huiskamer, dus een stil systeem

	
  * Het moet 24/7 kunnen draaien, dus energiezuinig

	
  * Ik zoek een systeem waar ik zelf draadloos bestanden op kan zetten via mijn eigen laptop (Mac en PC)

	
  * Het systeem kan ook draadloos streamen naar PC en Mac

	
  * iTunes server is gewenst

	
  * Systeem heeft de mogelijkheid om met .nzb bestanden via nieuwsgroepen multimedia op te halen (Voorkeur heeft SABnzbd als programma)

	
  * Bittorrents vind ik verschrikkelijk dus geen noodzaak om die te gebruiken

	
  * Muziek kan ik afspelen op een nog aan te schaffen stereosysteem, wat moet dat systeem dan minimaal hebben?

	
  * Films en foto's kunnen op TV worden afgespeeld, heb ik dan nÃ²g een extra apparaat nodig zoals een mediacentre?

	
  * Alle media staat opgeslagen op het systeem zelf of eventueel een aangesloten externe harde schijf (USB)

	
  * Ik kan via het systeem ook internetcontent afspelen (YouTube, Last.FM, Vimeo, Uitzending gemist etc)

	
  * Nice to have: Ik kan muziek streamen op mijn mobiel


Hmmm....dan zijn we er denk ik wel zo'n beetje....Vertel het me maar, wat moet ik hebben? Zowel hardware als software. Ik heb geen voorkeur voor Mac, Windows of Linux, maar zoek wel een onderhoudsarm systeem wat ook door minder technisch onderlegden bediend kan worden. Wat betreft mediacenter software, freeware/open source is prima maar mag niet ten koste gaan van het gebruikersgemak.
