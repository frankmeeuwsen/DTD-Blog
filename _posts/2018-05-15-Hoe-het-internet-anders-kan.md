---
layout: post
title: Hoe het internet anders kan
date: 2018-05-15T094612CEST
excerpt:
published: true
header: header-internet.jpg
syndication: indienews
category: indieweb
tags: indieweb facebook twitter
---
Gisterenavond mocht ik aanschuiven bij een interessant gezelschap, georganiseerd door Ewout Wolff. Ewout maakt zich, net als anderen, al een tijdje zorgen over de kant die het internet op gaat. Is het nodig dat we meer en meer onder de controle komen van een aantal (Amerikaanse) tech-grootmachten, die ons online in de gaten houden, de data massaal opslaan en dat te gelde maken voor adverteerders en anderen die er interesse in hebben?

Onder het genot van een prima Italiaanse maaltijd kwamen allerlei onderwerpen over tafel. Variërend van de surveillance staat die door de Facebooks, Amazons en Googles van deze wereld wordt opgebouwd, de mogelijke technologische oplossingen die verborgen liggen in concepten als blockchain en cryptocurrency, de rol van het individuele in een gemeenschap, hoe het web weer open zou moeten worden, de politieke en maatschappelijke kant van een oplossingsrichting en hoe je wellicht met kleine lokale initiatieven al een start kunt maken voor de toekomst.

We kwamen niet tot een alomvattende eindconclusie met bijbehorend actieplan en eerste stappen die we kunnen zetten. En dat is prima. Voor mij was het fijn om een avond over de materie te praten waarbij verschillende facetten aan de orde kwamen. Omdat de groep vrij gemeleerd was, kwamen verschillende invalshoeken op tafel. Zowel vanuit de technologie, vanuit marketing, kunst, ideologie en geopolitiek. Ik hoop dat Ewout deze Keukentafel sessie voortzet. Ik denk dat er uiteindelijk best boeiende ideeën uit voort kunnen komen. 

Aanwezig bij deze Keukentafel sessie, naast ondergetekende

* [Tom de Regt](https://www.linkedin.com/in/tom-de-regt/) (ondernemer, interesse in cybersecurity, privacy en blockchain)
* [Freek Dech](https://www.linkedin.com/in/dechnology/) ( directeur Soops investment, partner architectenbureau)
* [Elja Daae](https://www.linkedin.com/in/eljadaae/) ( social media expert, spreker) 
* [Micha Hamel](https://www.linkedin.com/in/micha-hamel-54572a44/) (componist, dichter, denker)
* [Bram Koster](https://www.linkedin.com/in/bramkoster/) (blogger, denker, consultant eVolve)
* [Michiel de Jong](https://www.linkedin.com/in/michielbdejong/) (Software engineer Ripple, W3C.org, Federated community)
* [Ton Zijlstra](https://www.linkedin.com/in/tonzijlstra/) (Consultant voor Open Data, The Green Land) 
* [Ewout Wolff](https://www.linkedin.com/in/ewoutwolff/) (Ondernemer, blogger, event organisator)