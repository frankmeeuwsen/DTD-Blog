---
author: frankmeeuwsen
comments: true
date: 2010-04-15 21:08:51+00:00
layout: post
slug: pulitzer-winnaar-verboden-op-iphone
title: Pulitzer winnaar verboden op iPhone
wordpress_id: 765
tags:
- apple
- censuur
- ipad
- iphone
---

[![](../images/uploadimages/lolcatstinfoilhat-150x150.jpg)](../images/uploadimages/lolcatstinfoilhat.jpg)Na de vorige euforische posts over de iPad nu dan een momentje van bezinning en een ander bericht. Op The Register [verschijnt het bericht](http://www.theregister.co.uk/2010/04/15/mark_fiore_rejected_from_app_store/) dat de iPhone applicatie van cartoonist Mark Fiore is geweigerd door Apple. Volgens de voorwaarden van Apple is de cartoonist te grof, obsceen of beledigend voor de gebruikers van de iPhone of iPod Touch. Die voorwaarde 3.3.14 is al vaker een heikel punt voor veel app-developers, maar nu krijgt dit verhaal een staartje. Mark Fiore heeft afgelopen week een Pulitzer Prijs [gewonnen](http://www.markfiore.com/political-cartoons/watch-mark-fiore-wins-pulitzer-prize-political-editorial-cartoon) voor dezelfde cartoons die Apple weigert.

Het maakt weer eens duidelijk dat het beleid van Apple voor de appstore vaak vreemde wegen bewandeld. Want wat moet Apple nu doen? De app toelaten en daarmee een precedent scheppen voor andere applicaties? Of de app blijven weigeren, ondanks de prestigeuze prijs, en daarmee de hoon van het publiek op de hals halen? Wat The Register daarnaast nog fijntjes afvraagt is wat dit betekent voor het toelatingsbeleid van boeken in de iBookstore voor de iPad? Zouden controversiÃ«le boeken verbannen worden in de electronische boekenwinkel, waarbij controverse door Apple ingevuld kan worden per land of naar eigen goeddunken?

Meer op [Niemanlab.org](http://www.niemanlab.org/2010/04/mark-fiore-can-win-a-pulitzer-prize-but-he-cant-get-his-iphone-cartoon-app-past-apples-satire-police/) en een [passend artikel](http://gizmodo.com/5490310/its-time-to-declare-war-against-apples-censorship) op Gizmodo over censuur in iPhone-apps van Duitse kranten
