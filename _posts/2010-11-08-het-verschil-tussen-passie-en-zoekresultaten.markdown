---
author: frankmeeuwsen
comments: true
date: 2010-11-08 21:58:21+00:00
layout: post
slug: het-verschil-tussen-passie-en-zoekresultaten
title: Het verschil tussen passie en zoekresultaten
wordpress_id: 1223
tags:
- bbcx365
- blogging
- scanwiches
- socialmedia.nl
---

Soms heb je zo'n dag dat je een paar briljante sites tegenkomt. Vanwege de inhoud, het enthousiasme wat van het scherm af spat. Helaas heeft zo'n dag ook zijn mindere momenten, waardoor je op andere blogs komt die wat minder spatten van de passie. Ik zou er een flinke verhandeling over te schrijven maar ik hou me (nog) even in. Maar ik laat graag de drie sites zien en jullie je eigen conclusie trekken.

[**_BBCX365_**](http://bbcx365.com)

Ik heb deze op [mijn linkblog](http://www.inspirationoverload.nl/) geplaatst en via Twitter gedeeld. Het viel me op dat hij enorm vaak is doorgestuurd op Twitter. Dat is vaak een teken dat het een emotie raakt. Dat het iets doet met mensen. Bij mij raakte het omdat ik dacht "Waarom is dit er nog niet in Nederland?" Het is een simpel concept: Elke dag vind je op de site een poster, gebaseerd op een nieuwsbericht van die dag. Zie bijvoorbeeld [deze illustratie](http://bbcx365.com/2010/11/03/us-republicans-to-fight-obama-agenda/) bij een artikel over Obama. De poster is duidelijk geïnspireerd door een [klassieke Volkswagen advertentie](http://1.bp.blogspot.com/_Gi6BF6tAaoo/TBHBlzOGfcI/AAAAAAAACWo/wYMLq5950pA/s1600/VW_ThinkSmall.jpg) uit de jaren 60. Geweldig materiaal.

[**_Scanwiches_**](http://scanwiches.com/)

De naam alleen al maakt je nieuwsgierig. De inhoud is even simpel als doeltreffend: Scans van doorgesneden sandwiches, de ingrediënten beschreven inclusief naam van de broodjeszaak. Simpel, maar je blijft toch even kijken voor inspiratie zo rond de lunch.

[**_Socialmedia.nl_**](http://www.socialmedia.nl)

Rondom deze site is gisterenavond [een kleine Twitterfittie](http://www.curated.by/frankmeeuwsen/social-media-twitter-fittie-3) (link naar Curated.by met een overzicht van de tweets, lees van onder naar boven) ontstaan. Vlak voor ik ging slapen kwam ik hier terecht en ik was oprecht verbaasd over de manier waarop de site is opgebouwd, de inhoudelijke waarde van de artikelen. Over het algemeen: Where's the passion? Ik vind het werkelijk onbegrijpelijk dat een site die claimt te gaan over social media zo druk, onoverzichtelijk en rumoerig is opgezet. De URL's zijn onnavolgbaar, gaan zeker acht niveau's diep met allerlei trefwoorden, de URL verandert ineens in socialmediasocialmedia.nl. En dan inhoudelijk. Ik quote even de start van een artikel: "Virale video's. We zouden ze bijna vergeten in de vluchtigheid van Twitter en meer microblogs."

Wat?

Wake up call. Het gros van Nederland kijkt meer video online dan ze twittert of microblogt.

En zo gaat het maar door. Ik vind het prima als je met een kostbare domeinnaam als socialmedia.nl een nieuwssite wilt maken en je de ontwikkelingen en trends wilt volgen. Maar echt, doe het dan op een sociale manier. Doe  het dan Ã¨cht. En niet met dollartekens in je ogen en een flinterdun laagje passie wat je zo wegwrijft als de volgende ontwikkeling langskomt.
