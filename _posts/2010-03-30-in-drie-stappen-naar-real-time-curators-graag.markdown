---
author: frankmeeuwsen
comments: true
date: 2010-03-30 14:35:12+00:00
layout: post
slug: in-drie-stappen-naar-real-time-curators-graag
title: In drie stappen naar Real-time curators? Graag!
wordpress_id: 704
---

Soms begint een drukke dag met een blogpost die je weer even terug op aarde brengt. Die je weer even doet beseffen dat je soms ideeÃ«n hebt die het waard zijn om snel verder uit te werken en verder te bespreken met slimme mensen. Vanochtend zag ik zo'n blogpost. Robert Scoble schrijft een geweldig stuk genaamd "[The Seven Needs of Real-Time Curation](http://scobleizer.com/2010/03/27/the-seven-needs-of-real-time-curators/)" waarin hij beschrijft hoe het belangrijker wordt om te werken naar een situatie waarin het mogelijk is om makkelijker en sneller online content te delen. Op SXSW liep ik tegen dezelfde belemmeringen op...

Het begon met [deze blogpost](http://sxswnl.posterous.com/clay-shirky-sharing-is-fun) over Clay Shirky. Daarin gebruikte ik een flinke stapel tweets die ik allemaal, stuk voor stuk, moest capturen met [tweetshots.com](http://tweetshots.com), downloaden, uploaden en weer in de post plaatsen. Daar begon bij mij een lichtje te branden, zoals bij iedereen met de gedachte: "Dat moet toch simpeler kunnen?" Tijdens SXSW sprak ik er al even over met Erwin Blom, Michiel Berger, Marjolijn Kamphuis en Johan Voets en allen zagen er wel wat in. Maar door de flow op SXSW en de volle agenda na terugkomst schoot het plan naar de achtergrond. Tot deze ochtend. Want het is natuurlijk zonde als er met dit idee niets gedaan wordt.

Ik heb op SXSW in Mockingbird [een simpele opzet](http://gomockingbird.com/mockingbird/index.html?project=1f5e8d9a3ad3d24dc433f0661ea57b20d20196cb) gemaakt van mijn gewenste applicatie. Hun embed-functie werkt niet ideaal dus daarom nu ook even in tekst een korte uitleg bij de beelden. Klik op de beelden om een close-up te zien van mijn mockup.

[gallery link="file" orderby="title"]

**1. Collect:** Verzamel individuele tweets, foto's, video's of een link naar een plattegrond. Scoble noemt dit Information Atoms of Information Molecules. Prima naam! Je kunt ze verzamelen door de individuele URL's bij elkaar te zetten. Kan natuurlijk ook met een bookmarklet of een extensie in je browser.

**2. Create: **De diverse API's van de diensten halen de tweets, foto's en video's op. Omdat het idee is ontstaan uit het verzamelen van de tweets als screenshot zou ik die er ook als screenshot in willen hebben. Daarmee heb je niet iets meer context in het beeld dan alleen de tekst. Je hebt dan ook de avatar van de twitteraar, een deel van de achtergrond en kleurschema. In het create-scherm kun je de atomen ook in de juiste volgorde zetten.

**3. Share: **Nu maakt de app van alle atomen n slideshow die je natuurlijk weer kunt embedden, doorsturen maar ook kunt delen in een algemene bibliotheek zodat anderen er weer derivaten van kunnen maken.

Tja, zo simpel is het idee wat ik heb. Hoe nu verder? Ik ga in elk geval eens door die comments bij Scoble bladeren om te zien of er al iets wordt ontwikkeld. Heb je interesse om mee te denken en/of te ontwikkelen? Laat het me weten in de reacties of via Twitter!

Update: Het begon helemaal niet met die blogpost van Shirky, het begon al met onderstaande tweet van een jaar geleden! Met dank aan [@jolante](http://www.twitter.com/jolante) die me er op wees!

[![](http://tweetshots.com/tweetstock/wt4bb264b695fed.png)](https://twitter.com/frankmeeuwsen/status/1418811785)
