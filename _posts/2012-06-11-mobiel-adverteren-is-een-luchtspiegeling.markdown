---
author: frankmeeuwsen
comments: true
date: 2012-06-11 10:41:12+00:00
layout: post
slug: mobiel-adverteren-is-een-luchtspiegeling
title: Mobiel adverteren is een luchtspiegeling
wordpress_id: 2107
---

De afgelopen week heb ik me vooral kwaad gemaakt om mijn eigen email-inbox. Knettervol met nieuwsbrieven, aanbiedingen, gemiste-gecureerde-dit-lazen-je-vrienden-lijstjes en vage updates van vagere startups waar ik ooit een account heb aangemaakt. Ik heb me voornamelijk afgemeld van al deze brievenbusvullers, maar er is één nieuwsbrief die ik trouw elke week op zondagavond blijf ontvangen: [Monday Note](http://www.mondaynote.com/). Wat begon als een interne nieuwsbrief voor een mediabedrijf is nu een wekelijkse blik op het medialandschap met een scherpe analyse en uitdagende stellingname. Als er één site met nieuwsbrief is waar je je lind op kunt abonneren, dan is het Monday Note. Elke zondagavond krijg je de Monday Note in je mailbox.





De editie van deze week is uitdagend. En legt een vinger op de zere plek. Opent een doos van Pandora. De schrijvers nemen [de mobiele advertentiemarkt onder de loep](http://www.mondaynote.com/2012/06/10/mobile-advertising-the-20b-opportunity-mirage/) en komen tot de conclusie dat het een luchtspiegeling is, een Fata Morgana. De mobiele advertentiemarkt ligt zwaar onder druk, er wordt niet zoveel in verdiend als men voorspelde en hoopte. Frédéric en Jean-Louis leggen aan de hand van drie kenmerken uit waar dat aan ligt en dat het een onoplosbaar probleem is







  1. Het kleinere scherm - Banners op een klein scherm zijn irritant en leiden af.


  2. De vorm van aandacht - Achter een desktop/laptop heb je een andere vorm van aandacht (sit down) dan op je mobiel (on the go)


  3. Behavourial tracking - Niet alles wat marketeers rode koontjes geeft slaat aan bij het grote publiek.





Mobiel adverteren kan best een doodlopende straat zijn, omdat de eindgebruiker er nu eenmaal niet op zit te wachten. Door de strot duwen? Ik dacht het niet. Genoeg alternatieven. Wat dan? Andere vormen van promotie, brand utilities, contentstrategie. Genoeg alternatieven voor het platte adverteren...



