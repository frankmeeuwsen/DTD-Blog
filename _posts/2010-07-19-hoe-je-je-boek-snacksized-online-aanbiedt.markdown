---
author: frankmeeuwsen
comments: true
date: 2010-07-19 20:19:45+00:00
layout: post
slug: hoe-je-je-boek-snacksized-online-aanbiedt
title: Hoe je je boek snacksized online aanbiedt
wordpress_id: 990
tags:
- boek
- delen
- embed
- marketing
- paywithatweet
- share
---

De ontwikkelingen op het gebied van digitaal uitgeven gaan erg snel, ik lees steeds vaker dat uitgeverijen de eerste teentjes in het water proberen met het digitaal uitgeven van verhalen, zowel fictie als non-fictie. Ik kwam zojuist een erg boeiende manier tegen om PDF's verder te verspreiden door iets weg te geven en het makkelijk te maken om alles te krijgen. Hoe werkt het?

[![](../images/uploadimages/hatsee.png)](../images/uploadimages/hatsee.png)

Deze quote staat in het boek "[Oh My God What Happened and What Should I Do](http://www.ohmygodwhathappened.com/)" dat ik vanavond tegenkwam. Een PDF die na het plaatsen van een tweet (werkte niet) of een Facebook wallpost (werkte wel) direct is te downloaden. Tot zover nog weinig schokkends. Promoot iets online en krijg er toegang toe. Beetje de omgekeerde wereld, want waarom zou ik iets online promoten in mijn netwerk als ik het nog niet ken, maar vooruit. Toen ik de PDF bekeek was ik niet ondersteboven van de inhoud. Veel korte columnesque stukjes over digitale media, de veranderingen in het medialandschap en hoe er mee om te gaan. Iedereen die zijn online pappenheimers kent zal niet meer opkijken van de inhoud vermoed ik. Ik heb het nog niet in detail gelezen namelijk. Maar er viel me iets op in de PDF. Onderaan elke pagina staat een link: "Share this Page". Deze link verwijst naar een [unieke online pagina](http://www.ohmygodwhathappened.com/share/en/76_327/) met _alleen_ die pagina uit de PDF. Die kun je direct delen op bv Twitter zoals ik al deed:



It doesn't cost anything to listen.: [http://bit.ly/9GNcrN](http://bit.ly/9GNcrN) via @[addthis](http://twitter.com/addthis)[less than a minute ago](http://twitter.com/frankmeeuwsen/status/18939931110) via web[![](http://a1.twimg.com/profile_images/838320778/avatar_100x100px_normal.png)](http://twitter.com/frankmeeuwsen)**[Frank Meeuwsen](http://twitter.com/frankmeeuwsen)**  
frankmeeuwsen



Doorklikken geeft je direct een PDF met een aansporing en link om het complete boek in zijn totaliteit te downloaden. Hoe simpel! We liepen met Lifehacking al eens met een vergelijkbaar idee rond, maar dit gaat nog verder. Je kunt zo een boek in snackbare delen opsplitsen en online delen. Biedt een glimps in de keuken en direct en zonder frictie de mogelijkheid om meer te downloaden. Nu is dat gratis, maar waarom zou dat niet betaald kunnen?

_Topidee!_
