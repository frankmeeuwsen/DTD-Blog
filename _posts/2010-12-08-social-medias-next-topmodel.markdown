---
author: frankmeeuwsen
comments: true
date: 2010-12-08 22:14:44+00:00
layout: post
slug: social-medias-next-topmodel
title: Social Media's Next Topmodel
wordpress_id: 1280
tags:
- modellen
- social media
---

Modellen versimpelen de wereld. En nee, ik bedoel niet de menselijke modellen die we in TV programma's zien of die ons verleidelijk aanstaren met een potje mascara in de handen. Ik heb het over theoretische modellen. Sinds mijn studie Communicatie ben ik gefascineerd door theoretische modellen. Want ze maken de omgeving en het denken zo lekker simpel. Volg de lijnen, vul in op de puntjes, zet de ballen naast elkaar en WereldFaam zal u deel worden.

Was het maar zo simpel nietwaar? We weten inmiddels dat de wereld wat complexer in elkaar zit en niet altijd in n model is te vangen. Zeker als we het over communicatie hebben. Want waar Kotler het over de 4 P's heeft, zijn er inmiddels al tig P's bij bedacht. Om de veranderende wereld weer enigzins in kaart te brengen. En laten we eerlijk zijn: Het is natuurlijk lekker als je op basis van een zelfbedacht model her en der presentaties kunt houden, kunt meedenken in strategiesessies en je er uiteindelijk een boek omheen schrijft.

Ik vind theoretische modellen heerlijk. Maar wel tot op zekere hoogte. Ik hou van modellen die niet alleen in theorie blijven, maar die ook een toegepaste kant hebben. Die je tegen de werkelijkheid kunt leggen en kunt zien of het bedachte ook werkt. Modellen zijn ook zo lekker tweeweg. Je kunt aan de ene kant starten met een blanco vel en vanuit een model je plan maken. Maar je kunt ook andersom denken. Je hebt een succesvolle campagne, project, case die je tegen een model legt om achteraf te valideren.

Vanavond werd ik op de [Social Media Club 030](http://smc030.nl) door Ingmar de Lange gewezen op de website [Socialmediamodellen.nl](http://www.socialmediamodellen.nl/). Ik had er nog nooit van gehoord maar het voorziet voor mij in een behoefte. Trouwens, als ik Ingmar nog even mag promoten, hij hield vanavond een puik verhaal over zijn 24/7 model, waarin hij betoogt hoe social media door de complete organisatie ingezet kan worden. Als communicatiemiddel, als middel om beleving rondom een product of dienst te krijgen, als ecommerce vehikel enzovoorts. Lees [zijn blogpost](http://blog.frislicht.com/2010/06/nieuw-model-hoe-merken-247-op-sociale.html) over dit model, zeker de moeite waard.

[caption id="attachment_1281" align="aligncenter" width="500" caption="Kijk, een social media supermodel!"]![](../images/uploadimages/socialmediasupermodel.png)[/caption]

Maar Social Media Modellen biedt meer. Het biedt een fraai overzicht van diverse modellen op het gebied van social media. Weergavemodellen, implementatiemodellen en meetmodellen, onder die thema's kun je diverse modellen terugvinden. Natuurlijk hebben ze allemaal wat overlap. Natuurlijk mist er bij de n iets wat de ander wellicht teveel benadrukt. Maar het laat wel zien dat de communicatiewereld van nu niet meer in n model is te vangen. Overal zijn uitzonderingen, ja-maar's en eigen interpretaties op te bedenken. Dat vind ik zo fraai aan dit overzicht. Je kunt voor verschillende situaties verschillende modellen als uitgangspunt nemen. Als houvast, als startpunt of als validatie/evaluatie.

Een toevoeging bij het social media modellenoverzicht kunnen cases zijn. Hoe hebben organisaties op basis van (deel)modellen bepaalde campagnes of initiatieven uitgerold en hoe zijn deze ontvangen? Een kritische reflectie op succesfactoren en valkuilen kan nooit kwaad. Het helpt begrip en inzicht te vergroten en helpt zo volgens mij de hele markt.

[http://www.socialmediamodellen.nl/](http://www.socialmediamodellen.nl/)
