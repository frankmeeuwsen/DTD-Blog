---
author: frankmeeuwsen
comments: true
date: 2009-04-05 15:22:08+00:00
layout: post
slug: arcadefire
title: Arcade Fire geeft fans eigen keuze!
wordpress_id: 109
tags:
- businessmodel
- downloaden
- fans
- muziek
---

Na [Radiohead](http://www.frank-ly.nl/radiohead-en-de-waarde-van-muziek) en [Nine Inch Nails](http://www.frank-ly.nl/hoe-nine-inch-nails-zijn-muziek-verkoopt-op-de-iphone#comments) gaat nu ook Arcade Fire op een speciale manier zijn muziek online aanbieden. De nieuwe DVD "Miroir Noir" kun je [natuurlijk online kopen](http://www.miroir-noir.com/) in een limited edition met speciaal materiaal en in een mooi gebonden cover. Speciaal voor de fans natuurlijk. Die willen hun verzameling mooi en compleet houden. Je betaalt er 30 dollar voor, wat eigenlijk niet eens zo prijzig is.

[![arcadefire](../images/uploadimages/arcadefire-150x150.png)](../images/uploadimages/arcadefire.png)Maar Arcade Fire biedt dezelfde content ook in digitaal formaat aan. Je kunt zelf kiezen in welke kwaliteit je de DVD wilt bekijken en daar is de prijs op afgestemd. Wel een fan, maar geen zin om 30 dollar neer te leggen? Kies dan de Large Edition DVD (1280 x 720 pixels, 4000 kbps) voor 13 dollar. Twijfel je nog? Kies dan de Small Edition (400 x 225, 550 kbps) en betaal maar 6 dollar.

Ik vind het weer een slimme manier om met het businessmodel om te gaan en je fans zelf de keuze te laten wat ze willen betalen, maar er ook grenzen aan leggen. Welke ik ga downloaden? Ik denk de Medium Edition. Ben geen enorme fan, maar steun dit soort initiatieven graag!

Kleine nice-to-know: Ik las dit nieuws voor het eerst op Twitter. Als je via [deze tweet](http://twitter.com/trent_reznor/statuses/1457210157) naar de site gaat, check dan de URL eens. Ze tracken de links die via Twitter komen als specifiek goal in [Awe.sm](http://awe.sm). Wat goed!

[Miroir-Noir.com](http://www.miroir-noir.com/)

Update: Op Pitchfork kun je [de komende week](http://pitchfork.com/news/34996-watch-arcade-fires-imiroir-noiri-now-on-pitchforktvs-one-week-only/) de complete DVD bekijken! (Dank aan [Sander](http://djsandeman.com/) in de comments)
