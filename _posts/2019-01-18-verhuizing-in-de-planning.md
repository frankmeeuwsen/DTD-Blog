---
layout: micropubpost
date: '2019-01-18T06:55:57.572Z'
title: Verhuizing in de planning
slug: verhuizing-in-de-planning
---
Het plan voor vandaag is om een serieuze stap te zetten in het verhuizen van dit blog. Sinds het begin wordt deze blog gehost op Github Pages. Een mooie, handige en gratis plek om een blog te hosten. Helaas zitten er beperkingen aan. Mijn blogmachine Jekyll heeft veel plugins en scripts die het leven makkelijker maken. 
Helaas ondersteunt Github deze niet en kan ik ze niet gebruiken. Het meest in het oog springend is de mogelijkheid om tagpagina’s te ondersteunen. Ik had een workaround maar die was al snel weer stuk. 
Dus vandaag ga ik allerlei losse aantekeningen op een rij leggen om de boel op een server te krijgen bij Digital Ocean. Waar mogelijk zal ik updates geven hoe ik alles doe. Sowieso voor mezelf om in de toekomst nog eens goed te kunnen lachen om al dat knullige Devops gedoe. Maar mocht iemand dezelfde stap willen zetten, dan is er in elk geval één Nederlandstalige handleiding. 
