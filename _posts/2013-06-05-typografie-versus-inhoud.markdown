---
author: frankmeeuwsen
comments: true
date: 2013-06-05 20:56:49+00:00
layout: post
slug: typografie-versus-inhoud
title: Typografie versus inhoud
wordpress_id: 3499
---

Misschien komt het door mijn verleden als graffiti-artiest, maar ik hou van letters en typografie. Ik ben (nog) geen enorme typografie-junkie, ik kan geen eindeloze debatten voeren over schreefloze en schrijfletters. Ik ken het jargon niet, ik weet niet hoe letters zijn opgebouwd.

Maar terwijl ik dit schrijf krijg ik wel de drang om dat te gaan leren. Oh nee, een hobby!

De [kalligrafie](/6-boeken-over-streetart/) van Niels Meulman, de new skool pieces die ik op [Facebook](https://www.facebook.com/graffitishop?fref=ts) en [Flickr](http://www.flickr.com/photos/8724931@N07/3617182241/in/photolist-6vD1g4-7DoMS2-jFuQe-8oeXFs-4TRL8x-5LtK-5Lu7-5Ltt-7QoKyG-jfSLd-bAT4tD-bAT49c-bAT3Zk-bAT4ot-bAT4hK-7Z59x2-PcVgs-6aJhBW-e51Wb4-4R7P76-8qaBjQ-bMWV74-dgp9qN-3GJntH-64izZn-5zoLWg-gKrLi-4TRKwP-7XUZB3-8hiUut-cUvRg-6aE7pa-aiMPZg-d5YstY-aXqEzP-cF4NB1-iyJe1-jfSHR-dohYYc-bDiny1-dmAFWu-cvyg8u-3fYj8k-bSd5NT-eDGfLm-ptADZ-8whtaF-5vxBgg-cFxgam-6bZGy6-6bZHbr) zie, een fraaie _vintage_ poster bij een barbier. Ik kan er met bewondering naar kijken. Niet alleen om de typografie maar eveneens om wát er staat. Een slimme quote, een tekst die je op het verkeerde been zet.

Wat dat betreft vind ik onderstaande poster inhoudelijk ijzersterk. Maar de vormgeving mag nog wel een stukje spannender. Ondanks dat is het een leuke tekst die je uiteraard handig in presentaties en workshops over digitale media kunt gebruiken…

![poster](../images/uploadimages/poster.jpg)
