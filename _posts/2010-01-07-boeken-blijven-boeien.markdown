---
author: frankmeeuwsen
comments: true
date: 2010-01-07 09:33:34+00:00
layout: post
slug: boeken-blijven-boeien
title: Boeken blijven boeien
wordpress_id: 353
tags:
- boeken
- copyright
- drm
- ereaders
- toekomst
---

Ik ben een enorme fan van [Cory Doctorow](http://craphound.com/bio.php). Hupsakee, dat hebben we ook maar even gezegd. Sinds zijn tijd bij [BoingBoing](http://boingboing.net/) volg ik wat hij doet. Niet tot op de minuut en alle links, maar ik ben erg geïnteresseerd in zijn mening en ideeën over online cultuur, auteursrecht, privacy en de online toekomst in het algemeen. Ik heb verschillende boeken van hem gelezen, waarbij Little Brother een absolute aanrader is. Ik heb een [review van het boek](http://www.frank-ly.nl/groundswell-little-brother-en-online-deodorant-tracking) nog online staan en het boek zelf is ook [nog te koop](http://www.amazon.com/gp/product/0765319853?ie=UTF8&tag=punkeycom-20&linkCode=as2&camp=1789&creative=390957&creativeASIN=0765319853) en [gratis te downloaden](http://craphound.com/littlebrother/download/).

Cory heeft recent een presentatie gehouden met de titel "[How to destroy the Book](http://thevarsity.ca/articles/23855)", een verhaal in vier aktes. Over het gevoel van boeken lezen en bezitten en de problemen die er nu spelen rondom de veranderende copyright wetten en DRM regels. Het is een lastig speelveld om je in bezig te houden, zo blijkt ook maar weer uit de reacties. Want het gevoel van het bezitten van een fysiek boek en het kunnen bewaren voor je kinderen, het kunnen uitlenen aan anderen, staat haaks tegenover de ontwikkelingen bij eReaders. In dat gebied betekent het kopen van een boek niet meer het fysiek bezitten van een boek, maar het in licentie mogen gebruiken van de inhoud.


<blockquote>And on top of those licenses, they add digital rights management technology. Digital rights management technology, of course, has never stopped the book from escaping onto the Internet. To those publishers here today who believe that you can buy DRM that will stop your books from appearing on the Internet without restriction, I say to you, "Behold, the typist."</blockquote>


Cory geeft in zijn presentatie een fraaie vergelijking tussen electronische boeken met de eReaders en de fysieke boeken. Wat als een uitgever of een grote winkelketen een deal zou sluiten met Ikea? Waarmee het mogelijk kan zijn dat je de boeken die je bij de winkelketen koopt (lees: Amazon, Bol, iTunes Store etc) alleen mag lezen in een specifieke stoel van Ikea met een specifieke lamp en alleen in een specifieke Ikea kast mag zetten?
Welnu, ik ben geen volleerd expert op het gebied van eReaders, DRM en copyright. Maar door de verhalen van Cory te lezen leer ik er wel een hoop van. Door daarna ook de reacties bij zo'n post te lezen, krijg je ook andere invalshoeken. Tel daarbij op dat diverse experts bij uitgevers ook goed online te bereiken zijn (zoals [@boezeman](http://twitter.com/boezeman) van A.W. Bruna) en je kunt zo zelfstandig je mening vormen door met verschillende mensen uit verschillende expertgebieden van gedachten te wisselen.

Als afsluiter een widget waarin je een deel van het boek Little Brother kunt beluisteren. Nice marketing!

[![Link to purchase and download this audiobook without Flash interaction](http://zipidee.com/images/Marketing/spacer.gif)](http://www.zipidee.com/zipidAudioPreview.aspx?aid=c5a8e946-fd2c-4b9e-a748-f297bba17de8)

(Foto: [Joi Ito](http://www.flickr.com/photos/joi/549393610/))
