---
author: frankmeeuwsen
comments: true
date: 2013-09-19 09:27:08+00:00
layout: post
slug: mijn-schema-op-de-evernote-conferentie
title: Mijn schema op de Evernote conferentie
wordpress_id: 3637
tags:
- conferentie
- evernote
---

![Evernote-EC3-Hangout](../images/uploadimages/Evernote-EC3-Hangout-700x175.jpg)

Volgende week rond deze tijd ben ik in een andere tijdzone. Dus is het niet echt rond deze tijd, maar is het rond die tijd want er is een tijdverschil en dan…euh…

Laat maar.

Volgende week ben ik in San Francisco. Ik ben daar voor de [Evernote Conference](http://evernote.com/ec/), ofwel EC3 en ik zal er twee dagen als een complete Evernote Geek rondlopen met mede-ambassadeurs en ontwikkelaars. Ik heb er enorm veel zin in. Niet alleen om andere ambassadeurs te ontmoeten, maar eveneens het Evernote team uit zowel de US als Zurich en natuurlijk de vele lezingen en workshops. Een paar die er voor mij uitspringen zijn:



	
  * **Keynote** van Phil Libin, CEO Evernote - Het is altijd een plezier om deze man op het podium mee te maken. De laatste keer was bij The Next Web waar hij het [businessmodel van Evernote](http://www.youtube.com/watch?v=_-8xAUx5Y6s) uitlegt. Aanrader. Ik ben erg benieuwd waar hij nu mee komt.

	
  * **Evernote for Work** door Joshua Zerkel - Hoe gebruik je Evernote slim in je werk en bij vergaderingen. Het kan nooit kwaad weer wat extra tips te krijgen! Zeker nu de nieuwe Mac versie er is met ingebouwde [Presentation Mode](http://blog.evernote.com/blog/2013/09/18/presentation-mode-the-better-way-to-present-your-ideas/)!

	
  * **Connected UX** door Aaron Walter van Mailchimp - Ik ben een groot fan van Mailchimp en erg benieuwd naar zijn verhaal hoe ze Evernote inzetten.

	
  * **On Your Own Terms: The Future of Online Content Consumption** - Een paneldiscussie met onder andere Dave Winer en Rafe Needleman. Helaas is dit parallel aan Running your Business with Evernote, maar ik moet keuzes maken!

	
  * **Wearable Technology** - Een panel met o.a. de ontwikkelaar van Pebble en Jawbone. Benieuwd wat de connectie met Evernote is.


En dat is nog maar dag 1! Op dag 2 zal mijn programma waarschijnlijk als volgt zijn:

	
  * **Keynote** Evernote en Salesforce - Benieuwd wat hier verteld wordt. Ik kan me wel iets voorstellen…

	
  * **Augmented Intelligence: Your Mind as the Most Important Device** - Omdat… nou ja, hallo! Augmented Intelligence! Hier moet ik meer over weten!

	
  * **Evernote API and the Semantic Web: Building Context Booster** - Ik weet het nog niet zeker, maar met het voorgaande over Augmented Intelligence kan dit wel een fraaie aanvulling zijn.


Ik zal op de tweede dag een [Google Hangout on Air](https://plus.google.com/events/cv6ijo4gm567laj69aorqadc9hc) houden vanaf de conferentie. Als alles goed gaat heb ik hier twee gasten bij vanuit het Evernote team en nee, dat is niet CEO Phil Libin. De Hangout on Air kun je live volgen vanaf [de eventpagina](https://plus.google.com/events/cv6ijo4gm567laj69aorqadc9hc). Schrijf je nu (gratis) in en je krijgt een herinnering als de sessie begint. De video van de hangout is later weer op Youtube te bekijken.

Bijkomend voordeel is dat ik nog twee extra “vrije” dagen heb om in San Francisco door te brengen. Daar heb ik minstens zo’n zin in!
