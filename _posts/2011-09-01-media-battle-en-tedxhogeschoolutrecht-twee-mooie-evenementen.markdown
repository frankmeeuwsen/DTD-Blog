---
author: frankmeeuwsen
comments: true
date: 2011-09-01 22:04:21+00:00
layout: post
slug: media-battle-en-tedxhogeschoolutrecht-twee-mooie-evenementen
title: Media Battle en TEDxHogeschoolUtrecht - twee mooie evenementen
wordpress_id: 1735
tags:
- mediabattle
- TEDxHogeschoolUtrecht
---

Naast mijn werk als docent bij CMD op de Hogeschool Utrecht ben ik eveneens als projectleider betrokken bij het lectoraat Crossmedia Content. In die hoedanigheid ben ik de afgelopen tijd voornamelijk bezig geweest met de organisatie van de [Media Battle](http://mediabattle.ning.com/), een crossmediale snelkook concepting wedstrijd die volgende week van start gaat in Central Studios te Utrecht. Vanaf maandag gaan zo'n 150 studenten uit Utrecht en Enschede aan de slag voor 12 opdrachtgevers om vernieuwende, inspirerende en creatieve concepten te bedenken, geleid door briefings met realistische communicatievraagstukken. Niets is meer inspirerend en leerzaam dan met realistische cases aan de slag te gaan. De studenten, allen van communicatie-, media- en technologieopleidingen of minors uit die hoek, zullen 4 dagen hard aan het werk gaan om op vrijdag in een allesbeslissende pitchbattle uit te maken wie de Media Battle 2011 wint. De komende week wordt druk, leuk, spannend en inspirerend! Via @MediaBattle is een en ander direct te volgen!

Maar niet getreurd, na de Media Battle zit ik niet stil. Vandaag is de eerste aankondiging de deur uitgegaan voor [TEDxHogeschoolUtrecht](http://tedxhogeschoolutrecht.com). Onder de bezielende leiding van Arjan Haring ([Mr. Persuasion API](https://twitter.com/#!/arjanharing)) zal op 8 november het TEDx-circus neerstrijken bij de Hogeschool Utrecht. Het thema van de TEDx is Moral Persuasion: Nu we steeds meer kennis krijgen over de werking van het menselijk brein en hoe deze is te beïnvloeden en manipuleren, zien we meer interesse in dit vakgebied vanuit de marketinghoek. Maar waar is de morele kant van de discussie, hoe kunnen we de dunne lijn tussen ethiek en beïnvloeding zichtbaar maken en er een stelling in vinden? "TEDxHogeschoolUtrecht is about trying to make people to behave good"

Bij deze TEDx ben ik betrokken voor de publiciteit en het vertellen van het verhaal naar de buitenwereld. Wederom een mooie en inspirerende klus die ik graag oppak met het TEDxHogeschoolUtrecht team!

Het najaar staat dus vooral in het teken van lesgeven, evenementen organiseren Ã³f aan meewerken. Want naast de twee genoemde ligt er nog een fraai evenement in de mailbox te wachten. Het heeft iets met [deze post](/de-lol-met-een-arduino-en-de-online-community/) te maken. Later meer!
