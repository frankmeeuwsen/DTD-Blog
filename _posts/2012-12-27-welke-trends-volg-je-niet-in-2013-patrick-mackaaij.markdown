---
author: frankmeeuwsen
comments: true
date: 2012-12-27 09:00:06+00:00
excerpt: De verzamelde NIET te volgen trends van 2013 door industrie experts en vooruitkijkers.
  Vandaag is de beurt aan Lifehacking auteur Patrick Mackaaij.
layout: post
slug: welke-trends-volg-je-niet-in-2013-patrick-mackaaij
title: Welke trends volg je NIET in 2013 – Patrick Mackaaij
wordpress_id: 2565
series:
- Welke trends volg je NIET in 2013
tags:
- TrendOntvolger2013
---

![](../images/uploadimages/tarot-shutterstock_2120576-300x225.jpg)Het einde van het jaar staat in marketingland en de internetindustrie garant voor talloze lijstjes met trends, vooruitzichten, glazenbollenkijkerij en koffiedrabinterpretaties. Ik heb dit een paar jaar aangekeken en ik kom tot de conclusie dat het vrijwel onmogelijk is om écht naar de trends te kijken en er écht een serieuze uitspraak over te doen. Had iemand verwacht dat Google+ dit jaar zo’n vlucht zou nemen? Dat Twitter in de fotofilters zou gaan? Social Business een nieuw modewoord zou zijn? We als makke paarden achter een Koreaanse popster aanhinniken? Het is goed om naar grote ontwikkelingen te kijken, maar tegelijk is het wel zo prettig om je zo nu en dan te laten verrassen. Is het dan wel zo nodig om al die trendvoorspellingen te lezen en je er naar te schikken?





Daarom gebruik ik de laatste weken van dit jaar voor een andere benadering: Ik heb een aantal industrie-experts, startupmoguls, vrienden en andere adresboekbewoners gevraagd welke trends ze in 2013 pertinent NIET gaan volgen. De meesten hebben geantwoord, sommigen denken er nog over na en een enkeling vind het een té moeilijke vraag. De complete serie kun je uiteindelijk vinden op [deze pagina](http://incredibleadventure.nl/tag/trendontvolger2013/).





Vandaag is de beurt aan Lifehacking auteur Patrick Mackaaij!
<!-- more -->
[box type="note" style="rounded" border="full" icon="none"]![](../images/uploadimages/Patrick_Mackaaij-e1356555074344.png)@mackaaij. Blogt op [lifehacking](http://lifehacking.nl) en [eenmanierom](http://eenmanierom.nl) over slimmer werken, timemanagement en Getting Things Done. Auteur van [Lifehacking met Evernote](http://ebooks.lifehacking.nl/shop/lifehacking-met-evernote/). Coördinator informatievoorziening @TOPdesk.





[/box]



**[dropcap]1. [/dropcap]Quantified Self** — Jezelf beter leren kennen door zoveel mogelijk informatie zoveel mogelijk geautomatiseerd vast te leggen. Een interessante ontwikkeling en ik vind het leuk om te zien dat de steeds meer handelingen geautomatiseerd kunnen worden. Het analyseren van al die data trekt mij niet zo - big data dus ook niet. Wie weet als er over een tijdje kant en klare rapportages zijn op basis waarvan je direct conclusies kunt trekken om in de praktijk te brengen. Zo heb ik wel een tijdje dagelijks mijn gewicht gemeten met Wii Fit om [10 kilo af te vallen](http://www.eenmanierom.nl/af-te-vallen-met-wii-fit-10-kilo-in-130-dagen/).





**[dropcap]2. [/dropcap]QR-codes of Layar** — Verwijzen vanaf analoge media naar digitale via QR-codes of Layar. Beide hadden een slechte start. Denk aan pagina's die - netjes gezegd - niet geoptimaliseerd zijn voor mobiele apparaten. En Layer trok de batterij van mijn iPhone leeg, maakte 'm bloedheet. De enige slechte ervaring die ik had met de iPhone. Ik vind het wel handig als een interessant artikel ook digitaal te vinden is zodat ik 'm gemakkelijk kan delen. De verwijzingen gaan helaas vaak naar gerelateerde informatie, niet naar het artikel zelf.





**[dropcap]3. [/dropcap]Social surfing** — Het inzetten van Twitter of een aparte app als tweede scherm naast de TV is aan mij niet besteed. Als ik TV kijk dan is het vaak op aanraden van iemand, dan zoek ik het terug op uitzending gemist. Al zoek ik wel af en toe op verzoek van mijn vriendin even naar wat scherpzinnige reacties op een jurkje of diep decolleté tijdens een live-uitzending ;)





**[dropcap]4. [/dropcap]3D-printen** — Het zelf printen van voorwerpen is een mooie ontwikkeling die steeds beter betaalbaar is geworden. Ik zal dit zelf compleet negeren omdat mijn kracht niet bij fysieke en design dingen ligt :)





Wat zijn jouw te negeren trends in 2013? Laat ze achter in de reacties!



