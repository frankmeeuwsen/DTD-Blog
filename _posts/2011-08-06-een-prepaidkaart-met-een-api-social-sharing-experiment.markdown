---
author: frankmeeuwsen
comments: true
date: 2011-08-06 08:00:56+00:00
layout: post
slug: een-prepaidkaart-met-een-api-social-sharing-experiment
title: Een prepaidkaart met een API - Social sharing experiment
wordpress_id: 1695
tags:
- cialdini
- koffie
- psychologie
- social sharing
- starbucks
---

![](../images/uploadimages/sbux-card-200x300.png)En van de meest wonderbaarlijke en mooie gevolgen van een netwerksamenleving is dat er nieuwe vormen van samenwerking en delen ontstaan. We kennen al langer het idee van de loyaliteitskaart zoals de Bonuskaart en de IKEA Family Card. En waarschijnlijk heb je een extra exemplaar van zo'n kaart wel eens aan een bekende gegeven zodat je gezamenlijk spaarde voor een bepaald doel, kaartjes voor de Efteling of een dagje Scheveningen. Maar zou je zoiets doen met een prepaid kaart? Kun je zoiets doen met een prepaid kaart? Je zou denken van niet, maar Jonathan Stark laat zien dat het wel kan. Grotendeels gebaseerd op vertrouwen.<!-- more -->

Starbucks heeft [mobiele applicaties](http://www.starbucks.com/coffeehouse/mobile-apps) waarmee je geld op een (mobiele) prepaid kaart kunt zetten en direct koffie kunt afrekenen. Het principe van de normale prepaid kaart naar een mobiele telefoon gebracht. Jonathan Stark heeft [op zijn site](http://jonathanstark.com/card/) een illustratie van zijn Starbucks Card geplaatst. Inclusief barcode en klantnummer. Door de illustratie op je iPhone te zetten kun je hem als prepaid kaart gebruiken bij de Starbucks. De koffie die je koopt gaat van Jonathan's kaart af. Let op: Ik weet niet of dit in Nederland werkt!

Dat brengt een interessant issue met zich mee. Want hoeveel freeloaders zijn er die de kaart misbruiken voor gratis koffie? En  hoeveel zijn er die de voorgestelde instructies van Jonathan aanhouden: _You get a coffee, you give a coffee_. Via het systeem van Starbucks kun je online de kaart aanvullen via Paypal of een creditcard. Niemand dwingt je om dit te doen, tenminste...zo lijkt het. Want Jonathan heeft de kaart [een eigen Twitter account](http://twitter.com/#!/jonathanscard) gegeven. Hier kun je exact zien wat de balans op de kaart is en of deze wordt aangevuld. Je wordt dus met je neus op de feiten gedrukt hoe de kaart wordt gebruikt. Ondanks het feit dat de giften anoniem zijn, kun je wel zien dÃ¡t er donaties worden gedaan. Dit overtuigingsprincipe [wordt vaker gebruikt](http://www.bijgespijkerd.nl/social-media/psychologie-van-beinvloeding-via-social-media) en werkt erg goed bij dergelijke constructies. Laat zien hoe anderen een dienst of service gebruiken, laat zien wie je voor zijn gegaan, maak duidelijk hoe anderen het gebruiken en de kans is groot dat anderen dit gedrag volgen. Maar Jonathan gaat nog een stapje verder. Hij heeft [een API](http://jonathanstark.com/card/#api) voor zijn Starbucks kaart gemaakt. Hiermee kunnen andere programmeurs weer applicaties maken die gebruik maken van de data die Jonathan beschikbaar stelt.

Deze ingenieuze aanvullingen op bestaande diensten en producten zijn verschrikkelijk interessant om als gedachtenexperiment op andere branches te zetten en te kijken waar de mogelijkheden. Clubs als [Hack de Overheid](http://www.hackdeoverheid.nl) zijn hier zijdelings al mee bezig, maar kunnen we onze Airmiles passen niet sociaal gaan delen? Of de tankpassen? Waar liggen de grenzen?
