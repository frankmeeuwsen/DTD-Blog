---
author: frankmeeuwsen
comments: true
date: 2012-04-06 06:31:30+00:00
layout: post
slug: een-journalist-kan-niet-meer-zonder-eigen-blog
title: Een journalist kan niet meer zonder eigen blog
wordpress_id: 1998
tags:
- blogging
- blogs
- Hogeschool Utrecht
- studenten
---

Ik had donderdag de eer om in de jury plaats te nemen van de Blogawards voor de School voor Journalistiek in Utrecht. Als onderdeel van het reguliere onderwijs moeten tweedejaars studenten een aantal weken een eigen blog bijhouden. Belangrijk is dat ze een niche zoeken, een eigen stijl vinden, diverse formats proberen en vooral gaan schrijven, schrijven, schrijven. Samen met lector Piet Bakker ([Crossmediakennis](http://www.crossmediakennis.nl/))  en Kirsten Vos van [Indisch 3.0](http://www.indisch3.nl/) kozen we uit 17 vooraf genomineerden de top 3 blogs. De shortlist bestond uit blogs die door mede-studenten zijn genomineerd en een aantal wildcards uit het docententeam. In onderstaande nominatievideo zie je de lijst voorbij komen

http://www.youtube.com/watch?v=YEKNEmlD874

De top 3 van de winnende blogs:



	
  1. [Politieke Zoektocht](http://politiekezoektocht.wordpress.com/) - Een uitstekend blog over de zoektocht van een aankomend politiek journalist over wat dat nou is, politiek journalist zijn. Eerlijk, open, confronterend en soms wat deuren openen die gesloten (moesten?) blijven. Erg goed!

	
  2. [De Verderkijker](http://deverderkijker.wordpress.com/) - Een kwalitatieve kijk op TV programma's en documentaires. Mooie vormgeving, sterke teksten en goed kijken naar wat werkt op je blog. En daar op verder gaan. Top!

	
  3. [Achter het Masker](http://charlotteachterhetmasker.wordpress.com/) - Een prachtig geschreven blog over de maskers die mensen dragen in het dagelijks leven. Van een borderline patiënt tot een Afghaanse vluchtelinge. En als tegenhanger de maskers van Daft Punk. Opvallend: Het mooie beeldgebruik bij de posts


Daarnaast kozen we als jury drie eervolle vermeldingen

	
  1. [Stationskarikaturen](http://stationskarikaturen.wordpress.com/) - Prachtige nicheblog over mensen, plekken en momenten op en rondom Utrecht CS.

	
  2. [Rotterdamse Velden](http://rotterdamsevelden.wordpress.com/) - Amateurvoetbal in Rotterdam langs diverse kanten belicht. Het kleine groot gemaakt.

	
  3. [Achter de geraniums](http://achtergeraniums.wordpress.com/) - Over een vergeten (online) generatie. Clichés over 65+-ers


Wat me opviel is de hoge kwaliteit van de blogs op de shortlist. Je ziet duidelijk dat de studenten al meer gewend zijn om online te publiceren, je ziet ze zoeken naar de juiste vorm en ik ben regelmatig positief verrast door de verhalen in de blogs. Ik hoorde van een aantal studenten die doorgaan met hun blog. Dit zal meer en meer een noodzaak worden volgens jurylid Piet Bakker. Hij vertelde dat elke journalist die bij de Engelse krant The Guardian wil werken, minimaal een eigen blog moet hebben. Journalisten kunnen volgens hem prima gebruik maken van weblogs om eigen verhalen te vertellen, je schrijftalent te verscherpen en meer achtergrondinformatie te geven. Het vak Bloggen bij de School voor Journalistiek is dan ook een prima stap in de goede richting voor toekomstige journalisten.

Blog on!

De volledige lijst van genomineerden:

	
  1. [http://cultureelbepaald.wordpress.com/](http://cultureelbepaald.wordpress.com/)

	
  2. [http://psygroups.wordpress.com/](http://psygroups.wordpress.com/)

	
  3. [http://vanruilenkomthuilen.wordpress.com/](http://vanruilenkomthuilen.wordpress.com/)

	
  4. [http://stationskarikaturen.wordpress.com/](http://stationskarikaturen.wordpress.com/)

	
  5. [http://moslimavooreven.wordpress.com/](http://moslimavooreven.wordpress.com/)

	
  6. [http://rotterdamsevelden.wordpress.com/](http://rotterdamsevelden.wordpress.com/)

	
  7. [http://jaleesakalb.wordpress.com](http://jaleesakalb.wordpress.com)

	
  8. [http://achtergeraniums.wordpress.com/](http://achtergeraniums.wordpress.com/)

	
  9. [http://rikkihendriks.wordpress.com/](http://rikkihendriks.wordpress.com/)

	
  10. [http://jevindtditleuk.wordpress.com](http://jevindtditleuk.wordpress.com)

	
  11. [http://charlotteachterhetmasker.wordpress.com/](http://charlotteachterhetmasker.wordpress.com/)

	
  12. [http://politiekezoektocht.wordpress.com/](http://politiekezoektocht.wordpress.com/)

	
  13. [http://monikaingamerland.wordpress.com/](http://monikaingamerland.wordpress.com/)

	
  14. [http://ilovemainstream.wordpress.com/](http://ilovemainstream.wordpress.com/)

	
  15. [http://denegentigers.wordpress.com](http://denegentigers.wordpress.com)

	
  16. [http://whatsbehindthenews.wordpress.com/](http://whatsbehindthenews.wordpress.com/)

	
  17. [http://deverderkijker.wordpress.com/](http://deverderkijker.wordpress.com/)


