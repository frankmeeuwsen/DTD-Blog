---
author: frankmeeuwsen
comments: true
date: 2011-06-27 23:01:24+00:00
layout: post
slug: information-overload-bring-it-on
title: Information Overload? Bring it on!
wordpress_id: 1569
tags:
- information overload
- Read it Later
---

![](../images/uploadimages/ril-e1309215497249.png)Vanavond zat ik in een verloren uurtje tussen avondeten en Tess naar bed brengen even op mijn Galaxy Tab te klooien. Ik startte de app Read it Later op en voor ik het wist zat ik geboeid allerlei artikelen te lezen die ik een jaar geleden had opgeslagen de online database van de dienst. Feilloos worden al mijn "ooit nog eens te lezen" artikelen gesynchroniseerd tussen tablet, web en telefoon. Maar een artikel van een jaar geleden, is dat nog wel relevant in die snelle, flitsende online wereld van nu? Zeker wel! Als je maar weet wat je opslaat!

Binnenkomende informatie kan een paar gevolgen hebben



	
  1. _**Ik doe er niks mee, het is niet belangrijk**_ - Dan hoef ik het niet te lezen en gaat het de prullenbak in

	
  2. _**Ik doe er NU niks mee, het kan OOIT eens belangrijk worden**_ - Dan gaat het naar [Read it Later](http://readitlaterlist.com). Dan lees ik het ooit nog wel eens. Een keer.

	
  3. _**Ik doe er NU niks mee, maar het kan relevant zijn voor een project**_ - Dan gaat het naar [Evernote](http://www.evernote.com). Kom ik het vanzelf tegen via de project-tags

	
  4. _**Ik doe er NU iets mee, ik moet dit snel verder te verwerken**_ - Dan gaat het naar [Remember the Milk](http://rememberthemilk.com), wordt het een korte(re) termijn actie en kan ik er sneller op handelen.


Zo kan een artikel natuurlijk na het lezen via Read it Later best naar Evernote gaan. Of kan een artikel van RTM weer naar Evernote gaan. Of andersom. Dat maakt eigenlijk niet zoveel uit. Als ik me aan deze drie applicaties houd, dan komt het wel een goed. Read it Later werkt voor mij erg prettig omdat ik via verschillende kanalen er artikelen in kan zetten: Op mijn laptop via een Â bookmarklet, op mijn tablet (Android) via de share knop en ik gebruik [ifttt.com](http://ifttt.com/) om Twitterfavorites en Google Reader Starred Items in Read it Later te zetten. En zo nu en dan mail ik eens iets naar mijn unieke mailaccount bij Read it Later.

In elk geval is mijn leeslijst voor de komende vakantie gevuld via Read it Later. Los ik zo het probleem van de informatie overload op? Neuh, want ik heb nog steeds stapels tijdschriften liggen en boeken die ik nog eens wil lezen. Maar zo komen we wel een stapje verder.

Welke app zou dit nog makkelijker voor me maken volgens jullie?
