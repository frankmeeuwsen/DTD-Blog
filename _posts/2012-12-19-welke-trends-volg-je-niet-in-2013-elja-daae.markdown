---
author: frankmeeuwsen
comments: true
date: 2012-12-19 09:00:33+00:00
excerpt: 'De verzamelde NIET te volgen trends van 2013 door industrie experts en vooruitkijkers.
  Vandaag de ongekroonde keizerin van #Blogpraat: Elja Daae!'
layout: post
slug: welke-trends-volg-je-niet-in-2013-elja-daae
title: Welke trends volg je NIET in 2013 – Elja Daae
wordpress_id: 2526
series:
- Welke trends volg je NIET in 2013
tags:
- TrendOntvolger2013
---

![](../images/uploadimages/tarot-shutterstock_2120576-300x225.jpg)Het einde van het jaar staat in marketingland en de internetindustrie garant voor talloze lijstjes met trends, vooruitzichten, glazenbollenkijkerij en koffiedrabinterpretaties. Ik heb dit een paar jaar aangekeken en ik kom tot de conclusie dat het vrijwel onmogelijk is om écht naar de trends te kijken en er écht een serieuze uitspraak over te doen. Had iemand verwacht dat Google+ dit jaar zo’n vlucht zou nemen? Dat Twitter in de fotofilters zou gaan? Social Business een nieuw modewoord zou zijn? We als makke paarden achter een Koreaanse popster aanhinniken? Het is goed om naar grote ontwikkelingen te kijken, maar tegelijk is het wel zo prettig om je zo nu en dan te laten verrassen. Is het dan wel zo nodig om al die trendvoorspellingen te lezen en je er naar te schikken?

Daarom gebruik ik de laatste weken van dit jaar voor een andere benadering: Ik heb een aantal industrie-experts, startupmoguls, vrienden en andere adresboekbewoners gevraagd welke trends ze in 2013 pertinent NIET gaan volgen. De meesten hebben geantwoord, sommigen denken er nog over na en een enkeling vind het een té moeilijke vraag. De complete serie kun je uiteindelijk vinden op [deze pagina](http://incredibleadventure.nl/tag/trendontvolger2013/).

Vandaag is de ongekroonde keizerin van #Blogpraat aan de beurt, Elja Daae!
<!-- more -->
[box type="note" style="rounded" border="full" icon="none"]![](../images/uploadimages/elja.jpeg)@elja1op1. Marketing & business development advies. Passie voor communities. Blogger. Tweet ook voor @frankwatching. Oprichter #blogpraat. Doet dat vanuit Istanbul. [Blogt](http://www.eljadaae.nl/).

[/box]


**[dropcap]1. [/dropcap]Nieuwe iphones/ipads/macbooks air** — Ik ga ze alleen kopen als het zo uitkomt (nieuw contract) of er iets kapot gaat. Geen zin om achter Apple aan te blijven rennen en daar veel te veel geld aan uit te geven. Ik heb genoeg aan wat ik heb. Overweeg zelfs om bij nieuwe telefoonabonnement een iPhone 4 te kopen ipv de iPhone 5.

**[dropcap]2. [/dropcap]Nieuwe sociale netwerken** — Ik kan het niet meer bijbenen. Ben nog even voor path en App.net gegaan, poging gedaan tot Pinterest, af en toe op Google+, maar nog niet aan toegekomen om een van die netwerken echt goed te gebruiken. Dus beter kiezen, en even afwachten wat het doet voordat ik me aanmeld. Dan maar geen mooie accountnaam.... :)

**[dropcap]3. [/dropcap]Nieuwe blogregels** — Ik las gisteren dat bloggen korter moet, ivm de mobiele trend. Zal best, maar ik doe gewoon wat ik wil doen. Ik ga me niet beperken tot 300 woorden 'omdat het moet'. 


Wat zijn jouw te negeren trends in 2013? Laat ze achter in de reacties!
