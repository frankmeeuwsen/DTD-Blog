---
author: frankmeeuwsen
comments: true
date: 2010-05-18 14:21:49+00:00
layout: post
slug: boekpresentatie-bloghelden-bij-setup-utrecht-schrijf-je-in
title: Boekpresentatie Bloghelden bij Setup Utrecht, schrijf je in!
wordpress_id: 850
tags:
- bloghelden
- presentatie
- setup
---

Vorige week heb ik [al geschreven](http://incredibleadventure.nl/2010/05/je-kunt-je-nu-inschrijven-voor-de-boekpresentatie-van-bloghelden/) dat de boekpresentatie van Bloghelden plaatsvindt bij Setup Utrecht. Dat gaat nog steeds door en wordt alleen maar leuker! De presentaties van Anne en Ernst-Jan gaan definitief door, we zijn hapjes aan het regelen en de Sociale IJsboer van Utrecht, [@socialijs](http://www.twitter.com/socialijs), zal aanwezig zijn met heerlijke ijsjes! Natuurlijk kun je die avond ook het boek kopen. Neem echter wel contant geld mee, aangezien je niet met je pin kunt betalen. Pinautomaten zijn op 100 meter afstand van Setup Utrecht als je vanaf Utrecht CS of parkeergarages komt, dus denk er aan om minimaal 19,95 euro te pinnen!

Maar wel een belangrijke mededeling: Schrijf je op tijd in! We willen een maximale capaciteit aanhouden voor de avond van 100 man. Op dit moment zitten we tegen de 70 aanmeldingen. Dus wil je komen, laat je naam dan achter op onderstaand formulier. Bij de ingang zit iemand om je naam af te vinken zodat we weten dat je er bent :-)

Wees welkom op de 25e en schrijf je in!

**Update**: Setup zit vol op dinsdagavond! Je kunt je helaas niet meer inschrijven. Maar je kunt proberen dinsdag rond 17.30 langs te komen, misschien is er toch nog een plekje...


