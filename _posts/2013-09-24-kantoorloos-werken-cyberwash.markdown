---
author: frankmeeuwsen
comments: true
date: 2013-09-24 12:03:10+00:00
layout: post
slug: kantoorloos-werken-cyberwash
title: Kantoorloos werken - Cyberwash
wordpress_id: 3651
---

![scaled.Cyberwash](../images/uploadimages/scaled.Cyberwash-e1380024093514-500x500.jpg)

Met je kantoor in je tas kun je in principe overal terecht. Zo geldt dat nu voor mij. We hadden thuis een overload aan was te doen en met twee kleine kinderen en zonder eigen wasdroger is dat bijna niet te doen. Daarom doen we eens in de zoveel tijd een aantal grote wassen bij de wasserette. [Cyberwash](http://cyberwash.nl) op de Amsterdamsestraatweg is een prima uitvalsbasis om dit soort flinke wassen te doen. En ik merk dan weer dat mijn kantoor in principe overal kan zijn. Het ligt maar net aan het werk wat je die dag wilt doen.

Vandaag is zo'n dag. Ik bereid [een workshop](http://incredibleadventure.nl/diensten/workshops/) Bloggen voor Tijdschriftredacteuren voor, heb wat losse eindjes in mijn todo lijst die ik via mail of brainstorm kan oplossen en wat planning. Geen telefoongesprekken over gevoelige onderwerpen of echt _deep thinking_ waarvoor ik me moet afsluiten. Prima om dus een uur of wat in de wasserette door te brengen. Cyberwash heeft gratis wifi en lunch haal je aan de overkant. Rustig met mijn laptop aan het werk. En om wat stoom af te blazen, even deze blogpost schrijven.

Met wifi, een goede laptop en je werkdocumenten niet gebonden aan één vaste plek kun je echt overal terecht.

Ik schreef al [eens eerder over een wasserette](/van-alles-is-een-verhaal-te-maken-zelfs-een-wasserette/) bedacht ik me...

PS: Dat pijltje bij mijn webcam? Zodat ik af en toe niet vergeet er in te kijken tijdens een Google Hangout of Skype sessie :-)
