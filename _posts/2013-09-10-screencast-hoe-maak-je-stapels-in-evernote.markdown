---
author: frankmeeuwsen
comments: true
date: 2013-09-10 21:03:55+00:00
layout: post
slug: screencast-hoe-maak-je-stapels-in-evernote
title: Screencast - Hoe maak je stapels in Evernote?
wordpress_id: 3623
tags:
- evernote
- featured
- screencast
---

Een nieuwe stap in een bekende richting. Zo kan ik het wel noemen. Ik ben natuurlijk al een paar jaar druk bezig met Evernote. Vorig jaar een boek over geschreven, daardoor Evernote Ambassadeur geworden en zo nog meer in de wereld van Evernote gedoken. Afgelopen weken heb ik een bewuste keuze gemaakt: _**Meer Evernote, minder van de rest**_. Nu mijn werk bij KPN is afgenomen hou ik weer tijd over voor nieuwe projecten. En omdat ik geen les meer geef aan de Hogeschool Utrecht hou ik écht wel wat tijd over om mijn eigen projecten te doen. Dat zijn er nu twee: Lifehacking en Evernote Business.


## Evernote Screencasts


Afgelopen zomer hield ik twee webinars over Evernote die mij erg goed zijn bevallen. Net zoals het publiek, gezien de reacties. De kijkers zijn enthousiast, willen meer tips, meer hangouts. Dus dat doen we! Ik heb besloten om de komende tijd een serie van screencasts op te bouwen rondom Evernote en Evernote Business. Ik denk dat korte uitlegvideo's handig zijn voor een programma als Evernote. Even een specifieke functionaliteit laten zien en uitleggen en je kunt weer verder met waar je was. Ik geloof niet in de hangouts die een uur duren en meerdere onderwerpen bespreken. Tenminste niet op een reguliere basis. Zeker op mobiele platformen is het volgens mij handiger om korte filmpjes te kijken. Met de focus op één onderwerp. Een voorbeeld...

http://www.youtube.com/watch?v=ZUFovOvXryw

Bovenstaande video heb ik gemaakt om een paar zaken duidelijk te maken en bij jullie voor te leggen



	
  * Is dit te lang of te kort?

	
  * Praat ik duidelijk?

	
  * Wie kent iemand die een funky introleader voor me wil maken? Liefst in een formaat of stijl waarin ik een klein stukje kan aanpassen naar het onderwerp. Hier kan ik echt wel wat hulp gebruiken!

	
  * Werkt dit?


Waar ik zelf nog naar zoek is de doorvertelbaarheid van het format. Het is nog te plat, te gewoontjes. Ik zoek nog naar de juiste vorm. Desondanks gooi ik deze versie al wel de digitale ether in. Want Minimal Viable Product enzo. Lean weet je wel.

Kun je me helpen?
