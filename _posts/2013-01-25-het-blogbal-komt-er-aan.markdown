---
author: frankmeeuwsen
comments: true
date: 2013-01-25 20:33:08+00:00
layout: post
slug: het-blogbal-komt-er-aan
title: Het Blogbal komt er aan!
wordpress_id: 2798
tags:
- blogging
- blogparel
- wedstrijd
---

![Denker Blogparel 13](../images/uploadimages/Denker-Blogparel-13-550x86.jpg)
Over een paar weken is het weer zover. Op dinsdag 12 maart, gelijktijdig met het Boekenbal, vindt het [Blogbal](http://blogbal.nl) plaats. Het Blogbal is hét event waar bloggers, facebookers, twitteraars en andere ‘online schrijverts’ elkaar in ‘real live’ kunt ontmoeten. In “Op de Valreep”, in Amsterdam (op loopafstand van station Muiderpoort) gaat het feest van start. Iedereen is natuurlijk van harte welkom. Uitgebreide info lees je op [de website](http://blogbal.nl) en op [de Facebookpagina](https://www.facebook.com/Blogbal). Ook dit jaar reikt de organisatie de Blogparel uit. Inzenden kan tot 10 februari via de site van [Berend Quest](http://berendquest.nl/2012/12/28/doe-mee-een-soort-van-blogparel-2012/).

Dit zijn de spelregels (tekst overgenomen van Berend Quest):



	
  * Het blog moet geschreven zijn in 2012. Het blog is niet geschreven door een ‘professioneel’ blogger, dat wil zeggen; een blogger die voor zijn blogs betaald wordt,

	
  * Het blog is niet langer dan 500 woorden. Dit is geen absolute grens, maar te lange blogs kunnen zonder verdere uitleg buiten mededinging worden gehouden.

	
  * Je kunt als lezer net zo veel blogs nomineren als je wilt. Als blogger kun je maar één van je eigen blogs nomineren.

	
  * Blogs worden genomineerd en gepubliceerd zoals ze worden aangeleverd. Dus inclusief taal- stijl – en tikfouten.


Ik ben nog nooit op het Blogbal geweest en wederom gaat het me dit jaar niet lukken. Ik ben dan nog op [SXSW](http://sxsw.com) in Austin. Helaas! Ik was er graag eens een keer bijgeweest. Al is het maar vanwege de uitreiking van de Blogparel!
