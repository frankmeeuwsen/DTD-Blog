---
author: frankmeeuwsen
comments: true
date: 2010-03-08 21:05:10+00:00
layout: post
slug: komende-week-naar-sxsw
title: Komende week naar SXSW!
wordpress_id: 654
tags:
- inspiratie
- kennis
- roadtrip
- SXSW
---

[![](../images/uploadimages/sxsw.png)](../images/uploadimages/sxsw.png)Woensdag stap ik op het vliegtuig (of is het _in_ het vliegtuig?) naar Austin en haar [SXSW-festival](http://www.sxsw.nl). Een typisch gevalletje "_Moet ik nog eens een keer doen_" wat al tijden op mijn lijstje stond. Nu komt het er dan toch echt van. Hoe? Gewoon maar doen. Stoute schoenen enzo. En het vooruitzicht om pret te hebben en inzicht te krijgen.

De toegangsprijs tot het interactieve festival is nog redelijk te doen, maar het gaat voor ons Nederlanders natuurlijk vooral om de reis en het verblijf in de USA. Toen ik drie jaar geleden de berichten van [Erwin Blom](http://www.erwinblom.nl/blog/2007/3/12/sxsw-6-interactief-drama-het-kan-dus.html) las over zijn bezoek aan SXSW en hij met Twitter terug naar Nederland kwam, staat een bezoek aan dit festival op mijn verlanglijstje. De afgelopen twee jaren kwam het er niet van, in 2008 door drukte bij Rhinofly, andere prioriteiten op dat moment. En in 2009 was ik enerzijds net begonnen als zelfstandige maar had ik ook een andere summit op hetzelfde moment, ik was toen in San Francisco op het GTD Summit voor Lifehacking. Natuurlijk had ik even door kunnen vliegen naar Austin, maar als net-gestarte zelfstandige was ik toch even wat op mijn hoede. Afgelopen zomer las ik de zoveelste nieuwsbrief die binnenkwam vanuit de organisatie van SXSW en ik zag dat de early bird verkoop van de tickets was begonnen. Ik dacht bij mezelf: "Fuck it, ik koop nu gewoon een toegangskaartje en we zien wel hoe we de reis en verblijf gaan regelen." Nu wist ik al dat er wat grote opdrachten aan zaten te komen dus het was geen complete blufpoker, maar goed ik moest het nog waar zien te maken die komende maanden. Dat is allemaal goed gegaan, dus kon ik met een gerust hart hotel en vliegtuig boeken.

Ik ben niet de enige Nederlander die naar het festival gaat. Sterker nog, er is een hele groep veteranen die al een aantal jaar gaat en ook nu weer (deels) van de partij is. Gezamenlijk zullen we op het [SXSWNL-blog](http://sxswnl.posterous.com/) het interactieve festival verslaan. Er zullen ook reports komen op [Dutch Cowboys](http://www.dutchcowboys.nl) en [Dutch Cowgirls](http://www.dutchcowgirls.nl), tenslotte zal de VPRO ook opnamen maken die [in april op TV](http://www.dutchcowgirls.nl/events/3496) verschijnen. Natuurlijk zal ik hier ook verslag doen van de dagen in Austin!

Mijn doel op SXSW? Ge√Ønspireerd raken, nieuwe ontwikkelingen ontdekken, kennis opdoen en op persoonlijk vlak: Mijn losse plannen voor 2010 wat meer structureren en beslissingen nemen voor de komende maanden over de richting die ik op wil slaan. En de vraag van een maand geleden beantwoorden: [Wordt Google Buzz de hit op SXSW](http://incredibleadventure.nl/2010/02/google-buzz/)?
