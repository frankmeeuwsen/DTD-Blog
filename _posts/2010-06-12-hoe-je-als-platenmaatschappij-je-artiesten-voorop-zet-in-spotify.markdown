---
author: frankmeeuwsen
comments: true
date: 2010-06-12 12:03:39+00:00
layout: post
slug: hoe-je-als-platenmaatschappij-je-artiesten-voorop-zet-in-spotify
title: Hoe je als platenmaatschappij je artiesten voorop zet in Spotify
wordpress_id: 892
tags:
- de dijk
- Go back to the zoo
- ilse de lange
- Kaneaaaahhhhh
- playlistify
- spotify
- universal music
- waylon
---

[![](../images/uploadimages/spotify.png)](../images/uploadimages/spotify.png)

Een welkome verrassing op Spotify gisterenavond. En van de krachten van het muziekprogramma is de mogelijkheid om je Facebook account te koppelen en zo te zien welke playlists je vrienden hebben. Je kunt niet alleen zelf playlists maken, maar je eveneens abonneren op andere playlists van anderen. Zo kwam ik via via op de playlist terecht van [UniversalMusicNL](http://open.spotify.com/user/universalmusicnl) genaamd "[New single release (updated weekly)](http://open.spotify.com/user/universalmusicnl/playlist/0ZLjWSg83AbLCHn2XisoBM)". Een slimme zet van de maatschappij, want zo kun je snel en eenvoudig verschillende geïnteresseerden op de hoogte houden. Met name de toevoeging _(updated weekly)_ brengt al een verwachting met zich mee die ze denk ik wel waar kunnen maken. Ik klikte verder naar de overige playlists van Universal en was blij met wat ik zag. Niet alleen lijstjes met nieuwe singles, maar ook persoonlijke playlists van artiesten op het label. Zo kun je de persoonlijke afspeellijst van Ilse de Lange, Waylon, De Dijk, Dinand Woesthoff en Go back to the Zoo bekijken, beluisteren en op abonneren. Maar verder in de lijsten werd het nÃ³g interessanter. Daar kun je lijsten vinden genaamd "_An Introduction to..._". Met enkele tracks krijg je een introductie in bovengenoemde artiesten. Wat is hun muziek, hun reikwijdte in het genre etc. Natuurlijk, je kunt zelf op Spotify de CD van Waylon zoeken en opzetten, maar waarom niet een expert van de maatschappij (of Waylon zelf?) jou [het spectrum geven](http://open.spotify.com/user/universalmusicnl/playlist/5fTq50JkB5wFyH7UGqlfUo) wat de artiest kan en wil? Prima initiatief, maar wat mij betreft mag in zo'n introductie ook best een uitstapje naar persoonlijke invloeden worden gemaakt. Fans kunnen zo'n playlist via [Playlistify](http://www.playlistify.org/) weer embedden en verder verspreiden. Ik ben benieuwd of andere maatschappijen dit ook doen! Antwoorden in het reactiepaneel!

_Bonus: _Check de playlist [Album covers by Anton Corbijn](http://open.spotify.com/user/universalmusicnl/playlist/0tAcoCcrDAIGtkZqL3cRv5). Misschien niet altijd muziek die je kan bekoren, maar het feit dat het is samengesteld op basis van artwork vind ik leuk en interessant!

_**Update: **_Ik kom zojuist op [dit artikel van 3voor12](http://3voor12.vpro.nl/artikelen/artikel/43580228) met een flinke rij playlists van platenmaatschappijen en industriekenners. Doe je voordeel!
