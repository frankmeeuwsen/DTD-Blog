---
layout: post
title: Leesmap 4, Blade Runner, webmentions en hobbies!
date: 2018-01-28T072518CET
excerpt:
published: true
header: leesmap.png
category: 
    - random
tags: leesmap facebook cyberpunk webmentions
---
De afgelopen week zijn er wat weinig echt boeiende artikelen voorbij gekomen.  Dat heeft niets te maken met het schrijfethos van online auteurs, maar met mijn gebrek aan aandacht voor wat er is gepubliceerd. Het dagelijkse leven slokt je soms op. 

## Je instrumenten om iets te maken
Het is opvallend hoe vaak je ziet dat je alleen goed kunt schrijven/handletteren/zeefdrukken/schilderen/ontwikkelen als je goed en dus duur materiaal hebt. Patrick Rhone [legt uit][1] waarom dure spullen een barri√®re kunnen zijn om iets te maken.  
‚úèÔ∏è[In Defense of Cheap][2]

## Verraden door het stof op je camera
Alu-hoedjes alert! Gizmodo alarmeert met een schreeuwende kop dat Facebook je kan volgen door de stofjes en krasjes op je cameralens. Lees verder en het blijkt een patent te zijn wat ze m√≥gelijk in de toekomst zouden kunnen gebruiken. Volgens een woordvoerder: "We‚Äôve often sought patents for technology we never implement, and patents should not be taken as an indication of future plans". Het artikel gaat dieper in op People You May Know, de soms eng nauwkeurige aanbevelingen van het netwerk. Het mechanisme wordt steeds slimmer en beter, waardoor je betere aanbevelingen krijgt en mogelijk langer op het netwerk blijft en meer contact hebt met anderen. Waardoor het platform interessanter wordt voor adverteerders. Het geld moet √©rgens worden verdiend bij zo'n gratis platform natuurlijk.  
üëé[Facebook knows how to track you using the dust on your camera lens][3]

## I've seen things you people wouldn't believe
Geen leesvoer maar kijkvoer, deze  vier minuten vol overeenkomsten tussen Blade Runner 2049 en de originele Blade Runner uit 1982.   
ü§ñ[A comparison of the visual similarities between Blade Runner and Blade Runner 2049][4]

## Hup hobbies!
Gisteren schreef ik al over mijn digitale hobby, deze site en alles wat er bij komt kijken. Hobbies zijn prima om te hebben, zo betoogt Austin Kleon in "In praise of the good old-fashioned hobby". Al hoeft niet elke hobby een "side-hustle" te worden waar je geld mee moet verdienen. Dat kan zelfs de lol van de hobby weghalen.   
üõ† [In praise of the good old-fashioned hobby][5]

## 1 miljoen webmentions
De Webmention is een ander soort reactie dan de standaard reactie. Ik schreef er al eens eerder over en [probeerde het principe uit te leggen][6]. Kort gezegd: Met webmentions kan ik likes en reacties van sociale netwerken onder elk artikel weergeven. Het principe en de officiele specificatie is een jaar oud. Inmiddels zijn er 1 miljoen webmentions over het web verstuurd. Door de aard van de webmention is het moeilijk een exact nummer te geven en ja, in de tijd dat ik schrijf zijn er miljoenen tweets en Facebook posts geliked. Desondanks, fijn dat een nieuwe technologie en manier van verbinden meer en meer zijn weg vindt!  
‚ÜîÔ∏è [1 Million Webmentions][7]



[1]:	http://www.thecramped.com/in-defense-of-cheap/
[2]:	http://www.thecramped.com/in-defense-of-cheap/
[3]:	https://gizmodo.com/facebook-knows-how-to-track-you-using-the-dust-on-your-1821030620
[4]:	https://kottke.org/18/01/a-comparison-of-the-visual-similarities-between-blade-runner-and-blade-runner-2049
[5]:	https://austinkleon.com/2018/01/13/in-praise-of-the-good-old-fashioned-hobby/
[6]:	/webmentions
[7]:	https://snarfed.org/1-million-webmentions