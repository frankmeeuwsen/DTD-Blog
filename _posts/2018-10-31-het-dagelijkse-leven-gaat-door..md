---
layout: post
title: Het dagelijkse leven gaat door.
date: 2018-10-31 21:24:29 +1h
excerpt:
published: true
header:
categories: random
tags: random internet
---

De eerste paar dagen na de [IndieWebCamp](https://diggingthedigital.com/tag/indiewebcamp) was ik nog veel bezig met alles wat ik daar heb gezien, gehoord en zelf gestart. Inmiddels heeft het dagelijkse leven weer zijn intrede gedaan en ben ik volle dagen bezig met werk en mijn gezin. De ene dag ben ik druk met het behangen van een kamer, de andere dag zit ik vol in WordPress en PHP code om de nieuwe site van Olisto verder vorm te geven en in te richten zoals we dat het liefste hebben. Natuurlijk is dat nooit exact met een WordPress theme wat je van het web haalt, daar zit altijd weer meer werk aan dan je vooraf inschat. 

Het betekent dat ik nu iets minder aandacht heb voor alles wat rondom het indieweb en decentrale web gebeurt. Ik probeer wat RSS-feeds bij te houden maar met name de langere posts laat ik schieten. Het is niet anders. Het loopt niet weg van het internet en als ik het opsla kan ik het altijd later weer terugvinden.

Na meer dan een jaar schrijven op dit blog en het zo vrij mogelijk te laten in onderwerpen en thema's is inmiddels wel duidelijk welke kant deze site op gaat. Mijn interesse blijft in het kijken naar de digitale horizon, zien wat er mogelijk is en dat terugbrengen naar de dag van vandaag. Hoe zich dat de komende tijd hier gaat manifesteren dat weet ik nog niet. Ik heb wel genoeg plannen om het geschrevene van de afgelopen maanden op een andere manier te gaan presenteren en aan elkaar te linken. De vaker genoemde _Frankipedia_ zal wat meer vorm gaan krijgen. Wanneer en hoe exact, dat weet ik nog niet. Misschien is daar weer een IndieWebCamp voor nodig...


