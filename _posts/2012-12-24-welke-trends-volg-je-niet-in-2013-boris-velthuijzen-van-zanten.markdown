---
author: frankmeeuwsen
comments: true
date: 2012-12-24 09:00:20+00:00
excerpt: 'De verzamelde NIET te volgen trends van 2013 door industrie experts en vooruitkijkers.
  Vandaag de oprichter van The Next Web: Boris Veldhuijzen van Zanten...'
layout: post
slug: welke-trends-volg-je-niet-in-2013-boris-velthuijzen-van-zanten
title: Welke trends volg je NIET in 2013 – Boris Veldhuijzen van Zanten
wordpress_id: 2547
series:
- Welke trends volg je NIET in 2013
tags:
- TrendOntvolger2013
---

![](../images/uploadimages/tarot-shutterstock_2120576-300x225.jpg)Het einde van het jaar staat in marketingland en de internetindustrie garant voor talloze lijstjes met trends, vooruitzichten, glazenbollenkijkerij en koffiedrabinterpretaties. Ik heb dit een paar jaar aangekeken en ik kom tot de conclusie dat het vrijwel onmogelijk is om écht naar de trends te kijken en er écht een serieuze uitspraak over te doen. Had iemand verwacht dat Google+ dit jaar zo’n vlucht zou nemen? Dat Twitter in de fotofilters zou gaan? Social Business een nieuw modewoord zou zijn? We als makke paarden achter een Koreaanse popster aanhinniken? Het is goed om naar grote ontwikkelingen te kijken, maar tegelijk is het wel zo prettig om je zo nu en dan te laten verrassen. Is het dan wel zo nodig om al die trendvoorspellingen te lezen en je er naar te schikken?

Daarom gebruik ik de laatste weken van dit jaar voor een andere benadering: Ik heb een aantal industrie-experts, startupmoguls, vrienden en andere adresboekbewoners gevraagd welke trends ze in 2013 pertinent NIET gaan volgen. De meesten hebben geantwoord, sommigen denken er nog over na en een enkeling vind het een té moeilijke vraag. De complete serie kun je uiteindelijk vinden op [deze pagina](http://incredibleadventure.nl/tag/trendontvolger2013/).

Vandaag is het de oprichter van één van de grootste blogs, The Next Web: Boris Veldhuijzen van Zanten!

<!-- more -->
[box type="note" style="rounded" border="full" icon="none"]![](../images/uploadimages/boris.jpg)@boris. Serial entrepreneur, internet enthousiasteling en [curator](http://curated.nl/curatoren/profiel/boris-veldhuijzen-van-zanten). Oprichter van [The Next Web](http://TheNextWeb.com), [Twittercounter](http://TwitterCounter.com) en nog een paar bedrijven. Check [deze mooie samenvatting](http://www.youtube.com/watch?v=JLisVoHqX_k&feature=youtu.be) van zijn zakelijk verhaal, door Boris zelf verteld.[/box]

**[dropcap]1. [/dropcap]Augmented reality** — Kunnen we nu wel concluderen dat we daar de ‘killer app’ met zijn allen nog niet voor hebben gevonden? Augmented reality is de ’Second Life’ van 2012 gebleken. Iedereen wil er wat mee, het is hip, maar niemand weet wat je er nu eigenlijk mee moet. En ik ben bang dat 3D printing de ‘Augmented reality’ van 2013 gaat worden. Ook zo’n technologie die hip en gaaf is maar zijn killer app mist.

**[dropcap]2. [/dropcap]Groupon en Groupon clones** — Mensen beginnen inmiddels door te krijgen dat Groupon eigenlijk gewoon reclame in je strot duwt. En omdat het digitaal is voelt het iets minder als verspilling, maar uiteindelijk krijg je gewoon spam en worden je dingen aangesmeerd die je niet nodig hebt. Groupon is niets meer dan ’the late night shopping channel’ maar dan wat hipper. Laten we dat maar lekker achter ons laten. Ik negeer de boel in ieder geval.

**[dropcap]3. [/dropcap]Mensen die zeggen dat Apple kansloos is** — Apple groeit maar door, verdient steeds meer geld en lanceert succesvol apparaat na succesvol apparaat. Toch blijven er mensen die blijven ontkennen en doemdenken. Steve is weg dus dit is de zwanenzang! De laatste iPad is niet innovatief genoeg! De iPad Mini lijkt wel een Kindle! De iPhone 5 is niet innovatief want alleen een beetje langer! Het zal allemaal wel.


Wat zijn jouw te negeren trends in 2013? Laat ze achter in de reacties!
