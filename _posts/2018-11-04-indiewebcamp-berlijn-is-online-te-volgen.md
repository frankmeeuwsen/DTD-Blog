---
layout: post
title: Indiewebcamp Berlijn en mijn oude posts terug.
date: 2018-11-04 20:58:20 +1h
excerpt: Indiewebcamp heb ik maar deels gevolgd, toch heb ik wel wat voor elkaar gekregen op mijn eigen site.
published: true
header: indiewebcampberlin.jpg
category: indieweb
tags: indiewebcamp indieweb
---
Dit weekend vond in Berlijn een [nieuwe Indiewebcamp](https://indieweb.org/2018/Berlin) plaats. Een paar weken na [de editie in Nuremberg](/tag/indiewebcamp), is er wederom een weekend vol workshops, discussies en werken aan je online aanwezigheid. Ik had het plan om virtueel aanwezig te zijn en mogelijk zelf nog wat te doen en presenteren maar het liep allemaal anders. Niets dramatisch, gewoon een leven met een gezin en verantwoordelijkheden dat voorrang krijgt boven een virtuele hacksessie.

### Virtuele aanwezigheid
Bij veel conferenties en bijeenkomsten zul je ter plekke een Twitterstream bij moeten houden, om enigszins het gevoel te krijgen hoe het was. Bij een Indiewebcamp is daar niets van terug te vinden. Vrijwel niets wordt op grote sociale netwerken gedeeld, behalve [de livestream en latere video's](https://www.youtube.com/watch?v=uy5djnHtbvE) op Youtube. Gelukkig is iedereen wel erg actief op zijn of haar eigen blog, er is een wiki waar gedurende de dag veel wordt geplaatst en tenslotte is er [een chatkanaal](https://chat.indieweb.org/2018-11-03) op IRC waar je terug kunt lezen wat er is gebeurd.

Door de drukte van het weekend ben ik er nog niet aan toegekomen om alles terug te lezen en te bekijken. Ik zie er naar uit dat de komende week te doen op wat verloren momenten. 

### Incredible blogposts terug
Wat ik in een verloren ochtenduurtje wél heb gedaan is een enorme stap voorwaarts om mijn online schrijfsels weer bij elkaar te krijgen en te houden. Ik kwam via via [bij een script terecht](https://github.com/thomasf/exitwp) om een WordPress blog om te zetten naar Jekyll. Nu heb ik van al mijn sites nog backups, inclusief de site toen ik als freelancer actief was: [The Incredible Adventure starts here...](http://incredibleadventure.nl). Dit is nu een site waar niets meer op gebeurt, maar de posts had ik nog lokaal in een bestand staan. Dankzij het [ExitWP script](https://github.com/thomasf/exitwp) had ik plotsklaps 588 posts terug van mijn oude blog, ongelooflijk. Ik heb de eerste paar even doorgekeken en ik moet nog wel wat checks doen op bijvoorbeeld de afbeeldingen die ik gebruikte en video's die via een WordPress shortcode zijn geplaatst. Je kunt [de eerste 10 posts](/hello-world/) uit 2009 hier weer terugvinden, de rest volgt de komende dagen.
Als ik mijn andere blogs eveneens bij elkaar krijg op deze site, dan heb ik zo'n 18 jaar bloggeschiedenis verzameld. Zo hoop ik net als Ton [mijn blogverjaardag](https://www.zylstra.org/blog/2018/11/sixteen-years-of-blogging/) te kunnen vieren met alle posts vindbaar op één domein. 

Headerfoto: [Programma IndieWebCamp Berlin 2018](https://www.flickr.com/photos/tollwerk/45698785981/in/album-72157703142292825/)