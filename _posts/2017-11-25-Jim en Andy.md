---
layout: post
title: Jim and Andy - The Great Beyond
excerpt: De parallelle persoonlijkheden van Jim Carrey en Andy Kaufman in een unieke kijk achter de schermen.
published: true
header: jim.jpg
---
> "Ik ga onder ogen zien dat ik niet weet of mensen dit fijn vinden of niet"

Deze quote van Jim Carrey bracht alles samen in de werkelijk fan-tas-tische documentaire "**Jim and Andy: The Great Beyond**". 

Jim Carrey, je kan er rode vlekken van in je nek krijgen of onder je stoel van het lachen liggen. Na zijn _blockbuster_ successen met Dumb and Dumber, Ace Ventura en The Mask waren daar ineens de prachtige films The Truman Show en √©√©n van mijn favorieten, Eternal Sunshine of the Spotless Mind. Prachtige verhalen en met name Eternal... is geweldig gefilmd door Michel Gondry. 

In 1999 zocht Carrey het nog verder in zichzelf met wederom een pareltje, *Man on the Moon*, over het leven van komiek Andy Kaufman. Een waanzinnige film, Carrey is er op zijn best. Ga die film zien. 

Kijk daarna direct naar [The Great Beyond][1], de documentaire op Netflix. Het is een "Making Of" van Man on the Moon want wat blijkt, tijdens het maken van deze film liep een cameraploeg achter de schermen mee met Carrey. De beelden hebben 20 jaar verborgen gelegen en nu zijn ze uitgebracht, ondersteund door de Jim Carrey van nu die commentaar geeft, terugblikt en ons wederom zo nu en dan op het verkeerde been zet. Met zijn beste Jim Morrison baard trouwens.

<iframe width="560" height="315" src="https://www.youtube.com/embed/kB15UFO5ebA?rel=0" frameborder="0" allowfullscreen></iframe>

Als je Jim Carrey alleen kent als de elastieken pretbek uit The Mask en andere comedy's, dan staat je wat te wachten. Hij laat een ijzersterk staaltje _method acting_ zien. Zoals Danny DeVito, die meespeelt in Man on the Moon, tijdens de documentaire [zegt][2]: "Jim was slechts twee dagen op de set". Daarna waren alleen Andy Kaufman en Tony Clifton er nog. Deze laatste gaat nog op bezoek bij Steven Spielberg vanwege Jaws. Als Carrey is uitgenodigd op de Playboy Mansion voor een feestje, duikt Kaufman's alter-ego Tony Clifton op. Iedereen denkt dat het Carrey is. Totdat deze doodleuk komt binnenlopen op het feestje. 

Carrey wilde het absurdisme van Kaufman tot in de perfectie nabootsen. Maar hij ging verder. Tot het twee perfecte parallelle persoonlijkheden werden. Tot op het verwarrende af. Zo kreeg Kaufman het tijdens de talkshow van David Letterman aan de stok met professioneel worstelaar Jerry Lawler. In de film Man on the Moon komt deze gebeurtenis terug maar voorafgaand aan de opnames is de worstelaar achter de schermen al tot het uiterste getergd door Carrey/Kaufman. De opname van deze scene verliep anders dan iedereen had gedacht. 

Het is een van de meest bijzondere documentaires die ik heb gezien, deze "making of" van een van de meest bijzondere films die ik heb gezien. Je vraagt je naderhand serieus af w√°t je nu eigenlijk hebt gezien. Is het wel een documentaire?

üìΩ[Jim and Andy: The Great Beyond ‚Äî Featuring a Very Special, Contractually Obligated Mention of Tony Clifton.][3]  
‚≠êÔ∏è ‚≠êÔ∏è ‚≠êÔ∏è ‚≠êÔ∏è ‚≠êÔ∏è

[New York Times][4]: It slides from art to life ‚Äî thoughtfully poking around in that blurred space between them.  
[The Guardian][5]: it‚Äôs a Jim Carrey vanity piece  
[Roger Ebert][6]: What‚Äôs more fearless than never leaving character and demanding people refer to you as Andy or Tony?  


[1]:	https://www.netflix.com/title/80209608
[2]:	https://www.nytimes.com/2017/11/16/movies/review-jim-and-andy-jim-carrey.html?_r=0
[3]:	https://www.netflix.com/title/80209608
[4]:	https://www.nytimes.com/2017/11/16/movies/review-jim-and-andy-jim-carrey.html?_r=0
[5]:	https://www.theguardian.com/film/2017/sep/13/jim-and-andy-the-great-beyond-review-kaufman-carrey-toronto-film-festival-tiff
[6]:	https://www.rogerebert.com/reviews/jim-and-andy-the-great-beyond-2017