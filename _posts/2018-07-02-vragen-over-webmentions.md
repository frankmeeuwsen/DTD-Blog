---
layout: micropubpost
date: '2018-07-02T20:40:20.059Z'
title: Vragen over webmentions
mf-mp-slug:
  - vragen-webmentions
slug: vragen-over-webmentions
---
Webmentions zijn een mooie manier om vanaf je eigen site reacties achter te laten op andere sites. Ik ben er al een tijd mee bezig om het goed werkend te krijgen op mijn site. Maar met een beperkte tijd om er echt goed in te duiken en omdat ik het stiekem nog steeds niet helemaal snap, dat houdt me tegen om het goed te krijgen hier. Ondanks de prima uitleg van onder andere [Sebastiaan](https://seblog.nl/2018/05/09/5/de-magie-van-webmentions) en mijn [eigen](http://diggingthedigital.com/webmentions/) [schrijfsels](http://diggingthedigital.com/GDPR-en-het-Indieweb-deel-3-Webmentions/) over Webmentions, het blijft me verrassen. Zoals eerder vandaag. Ton Zijlstra [schrijft op zijn blog](https://www.zylstra.org/blog/2018/07/how-do-you-read-rss/) over RSS en hij linkt naar mij. Nu heeft hij een Webmention plugin op zijn site, dus onder [mijn artikel](http://diggingthedigital.com/Google-Reader/) komt een webmention te staan. Maar daar lees je nu een tekstuele weergave van de complete pagina, inclusief zijbalk, header en footer. En het mist zijn naam en URL boven de reactie.

Wat ik niet begrijp is waar de fout nu ligt, is het bij Ton die een verkeerde webmention stuurt? Of zit het aan mijn kant en haal ik de verkeerde informatie op? En waar en hoe kan ik nu die webmention aanpassen? Dat is iets wat mijn huidige webmention-provider nog mist schijnbaar. Dus moet ik die webmentions dan zelf gaan hosten op een server en zelf beheren? Maar waar begin ik dan? En wat is de beste manier om dat te doen? Wat heb ik er voor nodig?

Dat Indieweb blijft me toch meer vragen geven dan ik dacht... Maar het blijft leuk!
