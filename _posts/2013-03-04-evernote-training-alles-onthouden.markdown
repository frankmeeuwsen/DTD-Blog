---
author: frankmeeuwsen
comments: true
date: 2013-03-04 19:49:38+00:00
layout: post
slug: evernote-training-alles-onthouden
title: Evernote training "Alles Onthouden"
wordpress_id: 3051
---

Vanaf vandaag kun je je inschrijven voor de training [Alles Onthouden](http://www.allesonthouden.nl/), een dagdeel waarin ik je alles vertel over Evernote en de mogelijkheden met dit programma.

Met mijn training Alles Onthouden krijg je alle inzichten en informatie over Evernote. Je krijgt inzicht hoe je Evernote kunt inrichten naar je eigen werkwijze en je eigen gewoonten. Je leert geen nieuwe methode voor documentmanagement of projectmanagement, maar hoe Evernote je eigen methode ondersteunt en verlicht.

De training omvat de volgende onderdelen



	
  * De verschillende versies van Evernote

	
  * Hoe maak je notities

	
  * De webclipper

	
  * Evernote en email

	
  * Notitieboeken en labels

	
  * Zoeken in Evernote

	
  * Hoe gebruik je Evernote in een projectgroep

	
  * De veiligheid van Evernote


Het is een training die in persoon plaatsvindt. Dus geen webinar of het downloaden van een aantal video’s of MP3’s. Misschien komt dat later nog eens. Ik ga nu eerst eens kijken hoe het gaat om zo’n praktische training over Evernote te geven.

Ik kreeg de vraag of het wel zo slim is om deze training te starten vlak na het nieuws over [de gehackte wachtwoorden](http://www.nu.nl/internet/3357264/digitale-knipselmap-evernote-gehackt.html) van Evernote. Ik heb daar uiteraard over nagedacht en ik vind het geen probleem om juist nu met deze training te starten. Evernote heeft de inbraak snel opgepikt en in mijn ogen juist gehandeld. Ze hebben uit voorzorg alle 50.000.000 gebruikers gedwongen om een nieuw wachtwoord aan te maken. De hackers hebben versleutelde wachtwoorden buit gemaakt waar ze _waarschijnlijk_ niet veel mee kunnen, maar desondanks moet je toch je wachtwoord wijzigen. Evernote neemt het zekere voor het onzekere en is er [behoorlijk transparant](http://blog.evernote.com/blog/2013/03/02/security-notice-service-wide-password-reset/) over. Ik stel dat op prijs. Hack-pogingen zijn aan de orde van de dag. Niet alleen bij Evernote, maar bij alle grote partijen. Het is zaak hoe je daar mee om gaat. In mijn ogen doet Evernote dit goed. Door zo snel mogelijk via verschillende kanalen zo goed mogelijk gebruikers te helpen en te informeren. En tegelijkertijd te kijken hoe je de beveiliging nog verder kunt opschroeven.
Dat gezegd hebbende: Ik wacht op de dag dat Evernote met [Two-Factor Authenticatie](http://www.own-it.nl/twee-factor-authenticatie) komt. Ik vermoed dat deze update sneller komt dan ze zelf hadden gepland.

Heb je interesse in een training Evernote voor je projectteam of je bedrijf? Kijk op [Alles Onthouden](http://www.allesonthouden.nl) en schrijf je in!
