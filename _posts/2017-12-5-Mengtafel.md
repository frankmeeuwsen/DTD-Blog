---
layout: post
title: Hoe ik ineens 5 nieuwe mensen leerde kennen
excerpt: Sommige toevallige ontmoetingen zijn op een fraaie manier in gang gezet...
published: true
header: uurvanpuur.jpg
---

**Een noot vooraf**: Excuses voor de vele links. Bij vijf nieuwe ontmoetingen vind ik dat je ze allemaal een podium moet geven. Bij deze dus.

Terug naar het verhaal...

Gisteren mocht ik te gast zijn bij Radio Aalsmeer in het programma Uur van Puur. _Social radio_ onder de bezielende leiding van de ongekroonde Twitterazi koningin Anna-Maria Giannattasio ofwel [@Puur][1] van het [eventbureau met dezelfde naam][2]. Ik mocht [er een kwartiertje vertellen][3] over het belang van je eigen blog, de censuur van sociale netwerken en uiteraard mijn favoriete blogs even in het spotlicht zetten. Voor de statistici onder u, ik noem de blogs hier nog eens in willekeurige volgorde

* [Cor Noltee][4]
* [Elja Daee][5]
* [Glen E Friedman][6]
* [Seth Godin][7]
* [De Club van Relaxte Moeders][8] (en de Instagram van [Skatekeet][9] als bonus)

De uitzending is [hier terug te luisteren][10] inclusief directe links naar mijn verhaal. Maar luister zeker naar de hele uitzending, want verder was Victor van Doorn aanwezig. Victor is de oprichter van onder andere [Sherlocked Mystery Experiences][11]. Hij vertelde prachtige verhalen over een congres waar hij was met de illustere naam [The College of Extraordinary Experiences][12]. Een geweldige ervaring als ik zo hoor én als ik de site en video zie! Waarom hebben die social en marketing congressen allemaal zo'n doorsnee bruine-boterhammen naam en locatie vraag ik me dan af.

![][image-1]

Prachtig toch!

De derde (vaste) gast is Lennart. Hij vertelde niet veel over zichzelf maar had een invalbeurt voor De Week Van Wilg een vaste column in het programma, waarin wat nieuwtjes uit de online wereld in sneltreinvaart voorbij komen. 

## Pasta en crimi
Na de uitzending gingen we een hapje eten. Niet in de bedrijfskantine van Studio Aalsmeer, maar een kleine Italiaan om de hoek. Onderweg naar buiten sloot zich nog iemand bij ons aan, Niels. Ik kende hem niet, maar bleek wel bekend te zijn bij zowel Victor als Anna-Maria.  Inmiddels dus met 5 personen lopen we rondom het enorme gebouw van Studio Aalsmeer, langs een parkeergarage wat prima dienst kan doen als achtergrond voor een onvervalste crimi van de koude bodem, op weg naar [Pasta Vino][13]. Tussen het geroezemoes van de bomvolle zaak (op een maandag!) vonden we een lange tafel waar we aanschoven bij nog twee andere dames. Zo zitten we ineens met 7 man aan tafel en nog voor iemand iets kan zeggen roept Anna-Maria: 

> Let op, vertel nog niet wat je doet of wat je beroep is. We starten nu met de Mengtafel.

## De Mengtafel
Het concept is geweldig in zijn eenvoud, zet onbekende mensen bij elkaar aan tafel en laat ze door middel van Ja-Nee vragen raden naar elkaars beroep. Of datgene waarmee je je dagen vult als het wat lastig is om een titel aan je beroep te geven. 
Anna-Maria: "de vragen verraden de intentie van het antwoord wat ze verwachten. Dit een prachtige manier om te leren hoe anderen je zien."  
In het uur wat er op volgde vlogen de vragen over tafel. Per persoon gingen we een rijtje vragen af: "verkoop je fysieke goederen?", "Ben je eigen ondernemer?", "Bestond je beroep 20 jaar geleden al?", "Werk je vooral met anderen of veel zelfstandig?"

Zo kwamen langzaam maar zeker de verschillende beroepen boven tafel en hoe verschillend waren deze! En wat een geweldige verhalen en punten van onverwachte herkenning kwamen naar boven. Ik zat gisteren aan tafel met niet één maar twee bedenkers en bouwers van Escaperooms, naast eerder genoemde Victor bleek [Niels Tenhagen][14] ze ook te maken. Naast mij zat [Wilma Scheltema][15], D66-raadslid voor de gemeente Aalsmeer.   
Lennart Bader, de co-host van de show, is eigenaar van [Dancefoundation][16]. Een full service bureau wat bij dance events allerlei online en social elementen kan toevoegen. Tenslotte was nog Katelijne van Otterloo aangeschoven, zangeres én eigenaar van [Buro van Otterloo][17] Entertainment.   
Allemaal mooie onverwachte ontmoetingen met verhalen die me even buiten mijn eigen bubbel brachten. Dank je wel Anna-Maria voor deze fraaie avond!

Headerbeeld:
<a style="background-color:black;color:white;text-decoration:none;padding:4px 6px;font-family:-apple-system, BlinkMacSystemFont, &quot;San Francisco&quot;, &quot;Helvetica Neue&quot;, Helvetica, Ubuntu, Roboto, Noto, &quot;Segoe UI&quot;, Arial, sans-serif;font-size:12px;font-weight:bold;line-height:1.2;display:inline-block;border-radius:3px;" href="https://unsplash.com/@rexcuando?utm_medium=referral&amp;utm_campaign=photographer-credit&amp;utm_content=creditBadge" target="_blank" rel="noopener noreferrer" title="Download free do whatever you want high-resolution photos from Eric Nopanen"><span style="display:inline-block;padding:2px 3px;"><svg xmlns="http://www.w3.org/2000/svg" style="height:12px;width:auto;position:relative;vertical-align:middle;top:-1px;fill:white;" viewBox="0 0 32 32"><title></title><path d="M20.8 18.1c0 2.7-2.2 4.8-4.8 4.8s-4.8-2.1-4.8-4.8c0-2.7 2.2-4.8 4.8-4.8 2.7.1 4.8 2.2 4.8 4.8zm11.2-7.4v14.9c0 2.3-1.9 4.3-4.3 4.3h-23.4c-2.4 0-4.3-1.9-4.3-4.3v-15c0-2.3 1.9-4.3 4.3-4.3h3.7l.8-2.3c.4-1.1 1.7-2 2.9-2h8.6c1.2 0 2.5.9 2.9 2l.8 2.4h3.7c2.4 0 4.3 1.9 4.3 4.3zm-8.6 7.5c0-4.1-3.3-7.5-7.5-7.5-4.1 0-7.5 3.4-7.5 7.5s3.3 7.5 7.5 7.5c4.2-.1 7.5-3.4 7.5-7.5z"></path></svg></span><span style="display:inline-block;padding:2px 3px;">Eric Nopanen</span></a>

[1]:	https://twitter.com/puur
[2]:	http://puur.nl/
[3]:	https://radioaalsmeer.nl/programma/uur-van-puur/uitzending/2017-12-04/
[4]:	https://zenoemenhetdesignthinking.wordpress.com/
[5]:	http://eljadaae.nl/
[6]:	http://idealistpropaganda.blogspot.nl/
[7]:	sethgodin.typepad.com
[8]:	http://clubvanrelaxtemoeders.nl
[9]:	https://www.instagram.com/skatekeet/
[10]:	https://radioaalsmeer.nl/programma/uur-van-puur/uitzending/2017-12-04/
[11]:	https://sherlocked.nl/
[12]:	https://www.extraordinary.college/
[13]:	http://www.pastavino.nl/
[14]:	http://nielstenhagen.nl/
[15]:	https://twitter.com/wilmascheltema1
[16]:	https://dance.foundation/
[17]:	https://www.burovanotterloo.nl/

[image-1]:	/images/college.jpg