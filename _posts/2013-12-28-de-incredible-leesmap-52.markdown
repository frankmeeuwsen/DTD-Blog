---
author: frankmeeuwsen
comments: true
date: 2013-12-28 20:14:21+00:00
layout: post
slug: de-incredible-leesmap-52
title: 'De Incredible Leesmap #52'
wordpress_id: 3713
series:
- Weekendleesvoer
---

![shutterstock_69043618](../images/uploadimages/shutterstock_69043618-150x150.jpg)De laatste leesmap van het jaar. Ik begon hier begin 2013 mee, elk weekend een paar artikelen en links uit die periode die voor mij relevant waren, me lieten lachen of lieten denken. Langzaam maar zeker werd het de Incredible Leesmap met elke week vijf artikelen. Waarom vijf? Omdat het precies genoeg is om in een weekend te lezen. Net genoeg om even te scannen en mogelijk iets van je gading te vinden.
Maar aan alles komt een einde, zoals deze leesmap. In de zomer liet ik de leesmap al even voor wat het was en de afgelopen weken was het nog het enige wat ik hier publiceerde.

Het afgelopen jaar deelde ik artikelen die vaak in dezelfde week waren gepubliceerd of redelijk actueel waren. In deze laatste editie doe ik het iets anders. In Evernote heb ik een notitieboek waar ik artikelen bewaar die voor mij belangrijk zijn, inspiratie geven, die ik zo nu en dan eens teruglees. In deze laatste editie van 2013 wil ik een aantal van die artikelen met jullie delen. Misschien zit er een soort thema in, is het een soort [#mijnmoment](http://www.mijnmoment.com/) maar dan op mijn eigen stek en op mijn manier.

Zo schrijft Leo Babauta op een prachtige wijze over [het voordeel van niet-weten](http://zenhabits.net/unknowing/).
Ik kreeg van Mr. #Mijnmoment Henk-Jan Winkeldermaat [dit artikel](http://odenow.nl/99-inspiratie/) uit de Ode een keer gemaild. Prachtig. Ik lees het minimaal eens per jaar nog eens door. [99% inspiratie](http://odenow.nl/99-inspiratie/).
Het collectief Medium.com is afgelopen jaar flink gegroeid en dat is terecht. Want ondanks alle snelle sociale kanalen en het visueler worden van het web moet er ruimte zijn voor tekstuele creativiteit. Een van min favorieten op Medium is [Create more than you consume](https://medium.com/life-hacks/9c1bc89dc71d). Aanrader!
Merlin Mann schrijft zijn verleden van zich af in [Cranking](http://www.43folders.com/2011/04/22/cranking). Prachtig en grijpt je bij de keel. Al schrijvende maakt hij een belangrijke keuze voor hemzelf en zijn dochter.
Paul Graham leert me telkens weer dat er geen _shortcuts_ zijn. Dat er struggelingen zijn. Om daar te komen [wat je het liefste doet](http://www.paulgraham.com/love.html).

En tenslotte nog [een korte maar krachtige](http://sethgodin.typepad.com/seths_blog/2012/12/when-everyone-has-access-to-the-same-tools.html) van Ome Seth Godin
“When everyone has access to the same tools
…then having a tool isn’t much of an advantage.
The industrial age, the age of scarcity, depended in part on the advantages that came with owning tools others didn’t own.
Time for a new advantage. It might be your network, the connections that trust you. And it might be your expertise. But most of all, I’m betting it’s your attitude.”

Met ingang van 2014 stop ik hier met schrijven. In elk geval het periodieke schrijven. Geen leesmap, geen blogposts. Het komende jaar staat in het teken van [Lifehacking](http://lifehacking.nl), waar ik mijn aandacht, tijd en energie nog meer in zal steken. Nog meer focus. Nog meer keuzes maken. Deze site is deels archief en deels persoonlijke presentatie, maar in elk geval geen actueel blog meer.

Blog on.
