---
author: frankmeeuwsen
comments: true
date: 2013-01-24 14:25:12+00:00
layout: post
slug: alles-kan-gebeuren
title: Alles kan gebeuren...
wordpress_id: 2791
tags:
- gedachte
---

![anythingcanhappen](../images/uploadimages/anythingcanhappen-300x300.jpg)

Het begon als een redelijk overzichtelijke dag. Even wat koffie-afspraken, besprekingen en dan weer naar huis. Maar dan loopt het toch ineens anders. Vanochtend zat ik bij [The Village](http://www.thevillagecoffee.nl/) koffie te drinken en een opzetje voor een blogpost te maken. Met het plan om die ergens gedurende de dag verder af te maken.

Toen een volgende koffie-afspraak met vakgenoot [Indira Reynaert](http://thejaneway.nl).

We spreken elkaar niet heel veel maar als we eenmaal bij elkaar zitten dan vliegen de ideeën en het enthousiasme alle kanten op. Dus ineens lagen er wat plannen voor een nieuw project. Waarover op een later tijdstip meer. En ineens maak ik op de [NOT-beurs](http://www.not-online.nl/nl-NL/Bezoeker.aspx) (Nationale Onderwijstentoonstelling) kennis met een paar interessante mensen uit het onderwijs die voor versnelling in andere plannen kunnen zorgen.

Zometeen nog een bespreking voor de nieuwe [Lifehacking](http://lifehacking.nl) site. Hapje eten. En dan einde dag. Een dag die anders liep dan gepland en die ineens voor een versnelling kan zorgen. Ik denk dat bovenstaande foto in The Village vanochtend een voorteken was.


