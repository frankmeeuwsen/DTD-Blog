---
author: frankmeeuwsen
comments: true
date: 2013-03-07 20:21:15+00:00
layout: post
slug: focus-morgen-weer
title: Focus. Morgen weer!
wordpress_id: 3061
---

Soms zit je echt even zonder onderwerpen. Is er gewoon niets om over te schrijven. Dat kan gebeuren. Het is echter niet zo dat over alles al is geschreven. Het is meer dat jouw blik naar de buitenwereld even op slot staat. Dat je even geen begin weet te verzinnen om aan de slag te gaan.





Moet ik nu weer over Evernote schrijven? Of over self publishing? Of over een persoonlijk platform? Kan het niet een keer over iets anders gaan? Bijvoorbeeld die [First Person Pacman](http://www.kongregate.com/games/briderider/fps-man) die ik zojuist probeerde maar die toch niet zo leuk bleek als ik dacht? Of kan ik niet schrijven over het stijgende aantal "vind ik leuks" op Instagram als ik daar foto's plaats die ik maak met de [Hipstamatic app](/hipstamatic/) en de gebruikte "apparatuur" als tag meestuur? Of over de [nieuwe grotere coverfoto's](https://plus.google.com/+SaraMcKinley/posts/JCvsy7x7iQs) op Google+? Het zijn allemaal onderwerpen die ik de afgelopen 24 uur langskwamen bij me. Maar ze passen niet bij de richting die ik wil met deze plaats. Het mag nog meer focussen op die eerste onderwerpen. Het opzetten van een persoonlijk platform, zelf je eigen materiaal uitgeven en het gebruik van slimme diensten als Evernote (of [Doo](https://doo.net/en/index.html)! Kwam ik gisteren tegen!) om je eigen geheugen te ontlasten en zo ruimte te maken voor creatief werk. 





Focus dus. Maar is het goed als ik dat morgen weer doe?
