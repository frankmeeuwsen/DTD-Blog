---
layout: post
title: Een korte update over microformats
date: 2018-07-07 10:17:11 +2h
excerpt: 
published: true
header: microformats-logo.png
categories: indieweb
tags: microformat
---
Het voordeel van bloggen en zo je gedachten publiek maken, is dat anderen mee kunnen denken en je van mogelijke oplossingen voorzien. Na mijn vragen over webmentions, kwam Ton al snel met [een eigen blogpost](https://www.zylstra.org/blog/2018/07/wrapping-my-head-around-webmentions/), gevolgd door [Peter](https://ruk.ca/content/digging-webmention) (digging the title and URL there Peter!). Ton geeft een korte uitleg over webmentions waarna hij aan de hand van mijn eerdere blogpost zijn kant van het proces laat zien. Inclusief wat er mis gaat. Dat gaf mij weer wat inzicht in de richting voor mijn eigen oplossing. Peter gaat vervolgens dieper in op de stappen die de software maakt aan zijn kant. Wederom erg inzichtelijk. 
Peter verwijst naar de site [IndieWebify.me](https://indiewebify.me/), met fraaie checklists om je site na te kijken op een aantal onderdelen. 

## Microformats
Door IndieWebify.me kwam ik al op een eerste verbeterpunt voor mijn eigen site, Microformats. Dit zijn korte brokjes code die opmaak en betekenis geven aan online content. Met [Microformats](http://microformats.org/wiki/Main_Page) kun je aangeven of iets een persoon is, of een artikel, een URL, een evenement, een locatie en ga zo maar door. 
Aan mijn kant zaten er wat fouten in de microformats, waardoor een webmention bij Ton niet goed werd getoond. 

Ik heb zojuist wat [kleine aanpassingen gemaakt](https://github.com/frankmeeuwsen/DTD-Blog/commit/5e7961ea8806fdcdfaee2f0ffd40d94c93b5588c) in de broncode van mijn site, zodat de Microformats weer beter worden getoond. Volgens mij worden webmentions dan eveneens al weer beter weergegeven als ik verwijs naar andere sites. De webmentions naar Peter en Ton zullen het bewijs moeten leveren...

## Volgende stappen

Ik zit vandaag wat kort in mijn tijd. We staan op het punt om te vertrekken naar Rock Werchter (want [Pearl Jam](https://twitter.com/PearlJam/status/1015490599556771842)), dus ik stop nu midden in het de zoektocht naar de juiste oplossingen. Later deze week zal ik de volgende stappen zetten en natuurlijk hier beschrijven!