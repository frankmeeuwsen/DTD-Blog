---
author: frankmeeuwsen
comments: true
date: 2010-11-22 11:41:39+00:00
layout: post
slug: mooi-tagging-experiment-op-de-hogeschool-utrecht
title: Mooi tagging experiment op de Hogeschool Utrecht
wordpress_id: 1234
---

Op de Hogeschool Utrecht begint Yammer langzaam een grotere rol te krijgen in de communicatie tussen medewerkers, dwars door alle organisatielijnen en fysieke beperkingen heen. Zo kwam ik op een thread terecht waarin werd aangekondigd dat er zou worden geÃ«xperimenteerd met live tagging in colleges. Met een mobiele of webapplicatie kunnen studenten tijdens het college tags geven aan specifieke tijdsmomenten waarin iets wordt uitgelegd. Het college wordt op video geregistreerd en je kunt later op specifieke tags naar delen van het college terugkijken. Een fraai experiment wat goed is verlopen gezien [dit bericht](http://www.innovatieregeling.nl/?p=475):


"Volgens verwachting was niet alles even serieus. In de huidige situatie kan men alleen public-tags plaatsen die dus voor iedereen zichtbaar zijn. Ook kan men bij het invoeren zien wat de andere reeds ingevoerd heeft. Het gevolg was dat enkele studenten het systeem gingen gebruiken om met elkaar te communiceren. In de volgende versie zal voor studenten deze functionaliteit worden uitgeschakeld en alleen te gebruiken zijn voor docenten. Na een half uur waren er zo'n driehonderd tags geplaatst waarvan de helft serieus waren. Een resultaat waar we erg tevreden over zijn."


Wat hier wordt beschreven is exact de situatie zoals ik in mijn eigen colleges meemaak als ik studenten voor een gedeeld Google Spreadsheet zet en die op de beamer projecteer. De opdracht is om in de spreadsheet kenmerken te geven van diverse media, maar de eerste paar minuten is het vooral jolige opmerkingen en elkaars input weer weghalen. Daarna wordt het serieuzer. Grappig dat studenten zo voorspelbaar zijn :-)

Maar ik vind het live tagging een mooi experiment wat volgens mij ook prima zou werken bij diverse conferenties (MoMo?) en workshops.

http://www.youtube.com/watch?v=zJWCA-0V4rs
