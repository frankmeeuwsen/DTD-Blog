---
author: frankmeeuwsen
comments: true
date: 2010-05-08 07:20:36+00:00
layout: post
slug: hendrix-in-een-weiland
title: Hendrix in een weiland
wordpress_id: 814
tags:
- graffiti
- hendrix
- kunst
- zaltbommel
---

Als je vanuit Utrecht met de trein naar Den Bosch rijdt dan weet je wat deze titel betekent. Na Zaltbommel, na het viaduct, even tot 10 tellen en dan naar links kijken. Gelukkig, hij staat er nog steeds.

Al sinds mijn studententijd in Utrecht (1992) zat ik dagelijks in de trein van en naar Breda en kwam ik altijd langs dat ene huisje in het weiland, bij die boer. Zou het een soort heiligenverering zijn? Een enorme fan? Ik heb met een vriend een keer het plan gehad om er op een zondag heen te rijden en foto's te maken. Dat is er nooit van gekomen. Afgelopen week zat ik sinds lange tijd weer in die trein van Breda naar Utrecht en zat ik, toevallig, aan de goede kant van het raam. En ja, dat ene huisje met die prachtige muurschildering van Jimi Hendrix staat er nog steeds. Ik ging op zoek naar de herkomst van de muurschildering maar er is verdacht weinig over te vinden online. Op n waanzinnig filmpje en [artikel](http://www.mondoleone.nl/recensies/recensie.asp?id=50) van Leon Giesen na. Check het. En ga dan zelf kijken, 10 tellen na het viaduct bij Zaltbommel.

