---
layout: post
date: '2018-01-20T20:27:55.000Z'
title: Nostalgisch gamen
excerpt: Een dagje gamen alsof het weer 1985 is!
published: true
header: bonami.jpg
category: 
    - random
---
Dat gevoel als je een Space Invaders cartridge in een Atari 2600 klikt, de powerswitch omzet en een tikje op de reset-knop geeft, dat had ik al lang niet meer gehad. Of die zomer in de jaren '80 in het zwembad waar de eerste arcades stonden. Waar we in onze zwembroek kwartje na kwartje in spellen als Galaga, Galaxian, Out Run en Operation Wolf gooiden. We hingen langer rond in de arcadehal dan in het zwembad. Dat gevoel...dat was er vandaag weer.

![][image-1]

Al maanden vroeg onze jongste zoon wanneer we eens naar het "Mario museum" gingen. Hij had ergens een keer een foto gezien van een museum waar iets met Super Mario was te doen. Ik kan het niet meer terugvinden maar volgens mij was het een tijdelijke expositie van Mario-gerelateerde kunst. Maar goed, sindsdien moesten we dus eens naar het Mario museum. 

Tijdens de Kerstvakantie ontdekte ik een mooi museum in eigen land, het [Bonami Spelcomputermuseum][1] in Zwolle. Helaas kwam het er tijdens de Kerstvakantie niet van, maar vandaag was dan dé dag. Samen met Finn reisde ik af naar de Hanzestad voor een bezoekje aan dit museum. Een volle middag gamen, wat was dat heerlijk! Natuurlijk wilde ik even een ronde langs de klassieke computers en consoles maken, ik wist dat Finn vooral de spellen wilden spelen. Want dat is het mooie, na het betalen van de 14 euro entree kun je onbeperkt alle spellen, arcades en flipperkasten spelen die er staan. 

Voor mij was het de eerste keer dat ik de [Apple IIe][2] in het echt zag, evenals de Apple Lisa, die [35 jaar oud][3] is geworden. Het ongeduld van de vijfjarige Mario-fan maakte het moeilijk voor me om er echt lang en op mijn gemak naar te kijken. Natuurlijk moest hij zo snel mogelijk naar het grote scherm waar een Wii U op is aangesloten om Super Mario Bros te spelen. Toen hij eenmaal was geinstalleerd kon ik zelf even wat andere oude games spelen. Mario Kart, Pac Man, Space Invaders. En natuurlijk de eerder genoemde Out Run en Galaxian. 

![][image-2]
![][image-3]
![][image-4]

Het museum heeft niet alleen oude consoles in zijn bezit, je kunt ook op een enorm scherm Super Mario Oddysey spelen met de nieuwe Nintendo Switch. Het was voor mij de eerste kennismaking met deze console die vorig jaar op de markt kwam. De dubbele controllers (*Joy-Cons*) met uitgebreide knoppen en joysticks waren behoorlijk wennen voor me evenals de 3D gameplay van Odyssey. Maar met Finn samen kwamen we een behoorlijk eind in het spel. Ik heb even zitten twijfelen of we er één moeten kopen. Op dit moment staan ze voor 455 euro te koop bij Bol inclusief het spel. Of voor een paar tientjes minder op Marktplaats. Dat is op dit moment wel wat boven mijn budget. Jammer. Misschien over een tijdje eens. Of ouderwets gaan sparen!

Heb je vroeger veel gegamed of doe je dat nog? Dan kan ik je zeker een dagje Zwolle aanraden voor het [Bonami Spelcomputermuseum][4]. OK, de inrichting van de hal laat wat te wensen over en verwacht geen _full on museum experience_ Het museum is duidelijk het werk van grote liefhebbers van de computer- en consolegeschiedenis en ze geven meer aandacht aan de inhoud dan aan de presentatie. Ze staan voor je klaar om meer tekst en uitleg te geven, maar eigenlijk is het gewoon lekker om even een paar uur lekker te gamen en weer terug naar de jaren '80 te gaan. 

<iframe width="560" height="315" src="https://www.youtube-nocookie.com/embed/j-Jr1QIctjQ?rel=0" frameborder="0" allow="autoplay; encrypted-media" allowfullscreen></iframe>

[1]:	https://computermuseum.nl/
[2]:	http://applemuseum.bott.org/sections/computers/IIe.html
[3]:	https://nl.letsgodigital.org/computers/apple-lisa/
[4]:	https://computermuseum.nl/

[image-1]:	/images/konami.png
[image-2]:	/images/bonami_3.jpg
[image-3]:	/images/bonami_6.jpg
[image-4]:	/images/bonami_7.jpg