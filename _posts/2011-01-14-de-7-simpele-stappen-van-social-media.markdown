---
author: frankmeeuwsen
comments: true
date: 2011-01-14 18:11:01+00:00
layout: post
slug: de-7-simpele-stappen-van-social-media
title: De 7 simpele stappen van social media
wordpress_id: 1353
tags:
- ebook
- interactiviteit
- pdf
- social media
---

![](../images/uploadimages/untitled21-e1295028103593.png)

Over het onderwerp social media zijn al bibliotheken volgeschreven. En toch kan er altijd nog wat bij. Zeker als het een ebook is wat vol enthousiasme is geschreven en zowel voor beginners als voor ervaren gebruikers leuk is om doorheen te bladeren en iets uit te leren. Manoah Klaasse heeft zo'n [ebook geschreven](http://manoah.wordpress.com/2011/01/12/ebook-workshop-whishlist/). Het onderwerp: Social Media Strategie in 7 simpele stappen. Wat het ebook eruit doet springen is de interactiviteit! Want is menig downloadbaar boek of white paper of manifest of pamflet niet veel meer dan een simpele PDF waar je doorheen bladert, Manoah heeft er met ontwerper Bernard Westerdijk een fraai geheel van gemaakt. Het ebook opent fullscreen en je kunt vanaf de inhoudsopgave direct je keuze maken waar je heen wilt. Je vindt klikbare links naar voorbeelden, cases en in het boek is een video te vinden. Een fraai eindproduct dus! Voor de beginner op het gebied van social media is er veel uit te halen, de ervaren gebruiker zal er wat sneller doorheen gaan, maar laat je dan in elk geval inspireren door de vormgeving en [het interactieve karakter van de PDF](http://manoah.wordpress.com/2011/01/12/ebook-workshop-whishlist/)!
