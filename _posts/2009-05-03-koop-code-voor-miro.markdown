---
author: frankmeeuwsen
comments: true
date: 2009-05-03 13:28:43+00:00
layout: post
slug: koop-code-voor-miro
title: Koop code voor Miro!
wordpress_id: 140
tags:
- businessmodel
- fans
- inspiratie
- video
---

Miro is een [opensource videoprogramma](http://getmiro.com/) waarmee je op je desktop direct honderden online videokanalen kunt bekijken. Het programma is gratis te downloaden en te gebruiken en wordt door vrijwilligers in stand gehouden. Ondanks deze mooie open source gedachte heeft zo'n project wel geld nodig om in leven te blijven. Ze krijgen wel funding van priv investeerders maar er is meer nodig. Dit komt omdat het gebruik van Miro is verdrievoudigd maar de investeerders minder budget hebben door de huidige economische tijden. Miro heeft een erg aparte en aantrekkelijke manier bedacht om de gebruikers bij het product te betrekken en het in leven te houden: Adopteer een regel code!

[![miroadoption](../images/uploadimages/miroadoption-150x140.png)](../images/uploadimages/miroadoption.png)Met 46.000+ regels code hebben ze de kans om even zoveel fans te krijgen die voor slechts 4 dollar per maand een regel code willen adopteren. Dit doen ze ook net wat leuker en aantrekkelijker dan gewoon je creditcard trekken. In het [Miro Adoptie Centrum](https://www.getmiro.com/adopt/) krijg je je eigen adoptiepagina, een plaatje van je geadopteerde code, badges voor je blog of website en je naam komt in de "about"-sectie van Miro.

Door je op deze manier open te stellen voor je fans, dat vind ik erg goed. Je geeft je grootste fans het gevoel dat ze onderdeel zijn van je programma. Het doet me denken aan de oude Tamagotchi-rage waar je ook voor een digitaal beestje moest zorgen. Door op dit gevoel in te spelen krijg je loyale fans. Miro kan de adoptieouders natuurlijk veel meer bieden. Ik denk aan een periodieke update van hun regel code, hoe staat het ermee? Of een Adoptie-dag in diverse landen. Video-interviews met adoptie-ouders die ook weer als aparte show op Miro worden uitgezonden. Bedrijven kunnen hiermee natuurlijk hun filantropisch hart tonen.

We zien steeds meer van dit soort programma's en modellen om veel loyale fans met een kleine bijdrage van substantiÃ«le waarde te laten zijn. Kevin Kelly heeft hier al eens een geweldig artikel over geschreven: [1000 True Fans](http://www.kk.org/thetechnium/archives/2008/03/1000_true_fans.php). Zeer de moeite waard!

Ik ben nog geen geen adoptie-ouder maar overweeg het wel. Eerst weer eens Miro als applicatie gebruiken en kijken of er nog een lief regeltje code over is!
