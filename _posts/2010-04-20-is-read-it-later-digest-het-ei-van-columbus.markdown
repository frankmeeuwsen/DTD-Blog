---
author: frankmeeuwsen
comments: true
date: 2010-04-20 18:23:13+00:00
layout: post
slug: is-read-it-later-digest-het-ei-van-columbus
title: Is Read it Later Digest het ei van Columbus?
wordpress_id: 772
tags:
- applicatie
- iphone
- leeslijst
- readitlater
---

De hoeveelheid informatie die je dagelijks langs je krijgt op het web is enorm. Daar kijken we niet meer van op. De manieren om er mee om te gaan zijn nog steeds erg in ontwikkeling. Sinds de uitvinding van [RSS](http://en.wikipedia.org/wiki/RSS) in 1997 is op allerlei wijzen geprobeerd om de informatiestroom op te vangen, te kanaliseren, organiseren en archiveren. Met wisselend succes. Begin van dit millennium was RSS nog prima in te zetten als middel om nieuws te lezen, zoveel boeiende blogs en sites waren er nog niet. Maar dat is inmiddels wel veranderd. Door gebuik te maken van verschillende kanalen om te communiceren krijg je ook vaker interessante artikelen, sites, video's, audio-interviews of fotoseries onder je aandacht. Hoe ga je daar nu mee om?

Ik heb verschillende manieren geprobeerd en steeds loop je tegen beperkingen op. Een aantal van die beperkingen waren het overal aanwezig zijn van je Leeslijst, een handig formaat om het te lezen en een redelijk zelfdenkend mechanisme wat kan groeperen en enigszins kan helpen in keuzes maken.

Inmiddels ben ik afgestapt van het bij willen houden van alles van n site via RSS. Dat is namelijk niet meer te doen en vaker is er iets niet interessant dan wel te vinden of herhaling van bestaand nieuws. Met name door de komst van Twitter zijn de artikelen van blogs en nieuwssites verworden tot individuele items, de een interessanter dan de ander. Wat de mensen die ik volg interessant vinden, kan ik ook interessant vinden. Die kans is in elk geval meer aanwezig dan het anoniem volgen van weblogs en hopen dat er iets boeiends tussen zit.

Het afgelopen jaar heb ik af en aan gebruik gemaakt van [Read it Later](http://readitlaterlist.com/), een webapplicatie om individuele artikelen, video's en webcontent op te slaan om (oh verrassend) later nog eens te lezen. Inderdaad, geen ultieme oplossing om het snelle directe Realtime nieuws tot je te krijgen, maar daar is RSS (voor mij) ook geen oplossing meer voor. Dan is Twitter nog sneller.Maar als ik tussendoor even wat rondsnuffel op Twitter of wat mail lees, kom ik vrijwel altijd wel iets boeiends tegen. Ik heb dan niet altijd de mogelijkheid om het hele artikel te lezen. Daar is RIL erg handig voor!

De reden waarom ik Read it Later nu vaker gebruik heeft te maken met de Digest mogelijkheid. Die is er al sinds februari maar sinds ik RIL wat intensiever gebruik is het handig om een applicatie een beetje denkwerk voor je te laten doen. Zie onderstaande video



RIL is in mijn dagelijkse applicaties ingebakken, zowel in Tweetie op de iPhone als een eigen iPhone app om links op te slaan voor later. De Firefox extensie (en bookmarklet) werken prima voor mij en zo nu en dan download ik wat artikelen om offline te lezen. Nu heb ik ook de Digest versie, ik ben benieuwd hoe ik daar mee ga werken. De tagging-optie gebruik ik nog te weinig, maar de bookmarklet, de mobiele versie, de mogelijkheid om offline te lezen en de integratie op de iPhone zijn voor mee prima oplossingen. Meer informatie vind je in [deze uitgebreide review](http://www.whatsoniphone.com/blogs/read-it-later-pro-review) van Read it Later.

Zou [Read it Later](http://readitlaterlist.com/) het ei van Columbus voor me zijn? Ik betwijfel het. Maar voor nu voorziet het prima in een behoefte!
