---
author: frankmeeuwsen
comments: true
date: 2012-04-03 20:18:10+00:00
layout: post
slug: 10-verbeteringen-voor-draw-something
title: 10 Verbeteringen voor Draw Something
wordpress_id: 1922
tags:
- app
---

![](../images/uploadimages/draw-something-chainsaw-224x300.jpg)Na het succes van Wordfeud vorig jaar is het nu de beurt aan [Draw Something](https://www.facebook.com/playdrawsomething). Het principe van deze mobiele app is heel simpel. Je kiest een tegenstander uit je adresboek, Facebook of random, kiest een woord en tekent dat woord. Je tegenstander raadt het woord en riposteert met een nieuw woord. Pictionairy, maar dan plaats- en tijdonafhankelijk dus. Draw Something is een enorme hit, ze zijn in 9 dagen naar 1 miljoen gebruikers gegaan. Facebook deed daar zo'n 9 maanden over.

Draw Something is leuk, aantrekkelijk, makkelijk, maar is nog niet perfect. Na een flink aantal rondes met een groot aantal spelers heb ik een paar verbeteringen op een rij gezet. Verbeteringen die ik graag in DS zou zien om het nog leuker te maken!

<!-- more -->



	
  1. **Screenshotmogelijkheid** - Deze zit er al aan te komen begreep ik. Of in elk geval de mogelijkheid om een tekening op te slaan of te delen. Nu kan dat wel met een omweg, maar is verre van ideaal.

	
  2. **Gallery** - Kijk door een gallery met mooie en interessante tekeningen. Kies er je tegenstander uit.

	
  3. **Bommetjes of kleuren geven als compliment** - Vaak heb ik een tegenstander die echt leuke tekeningen maakt. Ik zou dan wel een compliment willen geven. Eén van de verdienmodellen van DS is het _in-app_ kopen van kleuren en van bommetjes om het raden te vergemakkelijken. Waarom die niet als compliment aan je tegenstander geven?

	
  4. **Versneld voor- en achteruit door de tekening gaan** - Elke tekening wordt realtime afgespeeld. Soms gaat het wat langzaam en zou ik wat sneller door een tekening willen. Of juist even terugspoelen om te zien hoe iemand een effect maakte.

	
  5. **Reactiefunctie** - Ik weet niet of ik dit écht wil (nee, ik denk het niet eigenlijk) maar de mogelijkheid om te reageren op een tekening.

	
  6. **Share it** - Deel je tekening op Facebook en andere platformen.

	
  7. **Leaderboard bij je vrienden** - Wie van je vriendengroep (Facebook koppeling is er!) staat bovenaan, maakt en raadt de meeste tekeningen?

	
  8. **Multiple players** - Niet meer één tegen één spelen maar juist multiplayer mogelijkheid. Je tekening voor meer personen maken en wie het snelste raadt krijgt de muntjes.

	
  9. **Themapacks** - Ik zou bij sommige vrienden juist in een thema willen spelen. Bijvoorbeeld sport, of albumhoezen of vakantie.

	
  10. **Seizoenen** - Kerstmis, zomer, EK, feestdagen. Noem maar op.


Hoe zou Draw Something nog verder kunnen verbeteren?


