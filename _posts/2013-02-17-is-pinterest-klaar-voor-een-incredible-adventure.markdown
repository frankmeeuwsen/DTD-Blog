---
author: frankmeeuwsen
comments: true
date: 2013-02-17 22:09:43+00:00
layout: post
slug: is-pinterest-klaar-voor-een-incredible-adventure
title: Is Pinterest klaar voor een Incredible Adventure?
wordpress_id: 2923
tags:
- pinterest
---

![pinterest_badge_red](../images/uploadimages/pinterest_badge_red-150x150.png)Ik las gisteren dat Pinterest [een groeiend netwerk](http://www.huffingtonpost.com/craig-kanalley/pinterest-competing-twitter_b_2697791.html?) is. Het zit nog wel mijlenver van Facebook, maar komt qua aantallen en aandacht in de buurt van Twitter. Google+ zal er eveneens last van krijgen? Ik probeer nog een logisch gebruik voor mezelf te vinden met Pinterest. Ik heb het een tijdje gebruikt voor wat fraaie quotes, als _wishlist_ en om samen met anderen mooie screenshots en online instrumenten te verzamelen. Maar dan?

Pinterest roept zelf dat ik op hun platform mijn verhaal kan vertellen, een community kan opbouwen, meer verkeer naar mijn site kan krijgen. Maar ja… dat roepen ze allemaal. Het is zo’n beetje de essentie van elk online netwerk.

Natuurlijk is Pinterest uniek, het past prachtig in de trend van _visual content_ die Kirsten Jassies recent presenteerde en door Slideshare [een viraal leven](http://www.frankwatching.com/archive/2013/02/09/viraal-verhaal-de-opmars-van-visuele-content/) ging leiden. Maar ik worstel best met de wijze waarop ik het zelf kan inzetten. Misschien ben ik wel bevreesd dat het zeeën van tijd gaat opslokken, ik het weer levend moet houden. Nog een netwerk er bij. Stel dat het komend jaar helemaal mis gaat met die Visual Content Trend en Pinterest er met Kerstmis 2013 de stekker uittrekt. Weer al dat werk exporteren en ergens anders wegzetten. Kijk naar wat er met Posterous [gebeurt](http://tech.slashdot.org/story/13/02/16/1531204/blogging-platform-posterous-to-shut-down-april-30).

Ik koos in 2009 deze bedrijfsnaam met in het achterhoofd de wens en ambitie om het crossmediaal en storytellend tot leven te brengen. In de praktijk is dat best moeilijk! Wie kan me (op weg) helpen?! Ik heb in elk geval [een business-account](http://pinterest.com/frankmeeuwsen/) bij Pinterest.

[](http://pinterest.com/frankmeeuwsen/quotationess/)
