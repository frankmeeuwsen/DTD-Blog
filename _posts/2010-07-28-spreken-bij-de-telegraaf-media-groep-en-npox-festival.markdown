---
author: frankmeeuwsen
comments: true
date: 2010-07-28 20:10:02+00:00
layout: post
slug: spreken-bij-de-telegraaf-media-groep-en-npox-festival
title: Spreken bij de Telegraaf Media groep en NPOX festival
wordpress_id: 1009
tags:
- bloghelden
- spreekbeurt
- werk
---

[![](http://farm3.static.flickr.com/2124/2279140459_e2e5dbd85a.jpg)](http://farm3.static.flickr.com/2124/2279140459_e2e5dbd85a.jpg)De afgelopen weken waren even heerlijk vakantie voor me, maar het werkende leven begint weer. Ik ben druk bezig om mijn verhaal rondom [Bloghelden](http://bloghelden.nl/) verder aan te scherpen want de komende tijd zal ik rondom het boek wat spreekbeurten geven. Deze gaan niet alleen inhoudelijk over Bloghelden en de geschiedenis van de NL blogosphere, maar zullen ook over de promotie rondom het boek gaan. De gratis tekstversie, de wiki en de extra hoofdstukken (ja, die komen er echt nog!)

Volgende week ben ik te gast bij de Telegraaf Media groep waar ik bij het TMg Crossmedia Kennislunch vertel over Bloghelden. Dit is een interne presentatie en dus niet voor het publiek toegankelijk. Op 9 september spreek ik met wat anderen bekenden ([EHPO](http://eerstehulpbijplaatopnamen.blogspot.com/) en [Dutch Problogger](http://dutchproblogger.com/)) op het [NPOX-festival](http://www.npox.nl/?fId=118&uId=366038). Dit congres voor programmamakers van de publieke omroepen vindt jaarlijks plaats in Hilversum. Hier zal ik waarschijnlijk een n-tweetje met Ernst-Jan hebben aangezien ik vertel over de impact van 10 jaar webloggen in Nederland en EJ ingaat op de finesses van online publiceren.

Er zijn nog wat andere spreekbeurten in de pijplijn, maar zoals je weet, ik vertel graag en enthousiast over Bloghelden en de mogelijkheden van online publiceren. Dus vrees niet om me [eens te vragen](/contact?phpMyAdmin=e7c4ed92b25t4017d32d) naar de mogelijkheden! Eerdere (en oudere) Presentaties, interviews en slideshows zijn te vinden onder het kopje "[Publiciteit](http://incredibleadventure.nl/publiciteit/)".
