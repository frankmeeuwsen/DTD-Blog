---
author: frankmeeuwsen
comments: true
date: 2010-10-01 08:35:05+00:00
layout: post
slug: hoe-seats2meet-waarde-haalt-uit-een-ongrijpbaar-netwerk
title: Hoe Seats2Meet waarde haalt uit een ongrijpbaar netwerk
wordpress_id: 1116
tags:
- checkin
- location
- netwerk
- seats2meet
---

Zo nu en dan ben ik te vinden bij [Seats2Meet](http://www.seats2meet.com), het vergadercentrum op Hoog Catharijne in Utrecht. De lobby van dit centrum is in een paar jaar tijd omgetoverd in een bruisend centrum van ZZP'ers en ondernemers die gebruik kunnen maken van een aantal faciliteiten. Gebruik van Wifi, koffie, thee en de fabuleuze lunch is _free of charge_, maar niet helemaal gratis. Inderdaad, je kunt gratis mee-eten, maar Seats2Meet vraagt wel om een tegenprestatie. Deel je kennis, deel je netwerk, draag bij aan het vergroten van elkaars kennis. Ze doen dat op verschillende manieren, maar n van de meest interessante is het check-in systeem. Als je eenmaal bij S2M bent kun je op [hun site inchecken](http://checkin.seats2meet.com/) zoals je dat ook bij Foursquare, Feestje of Gowalla kunt doen. Maar deze checkin heeft extra waarde. De kok vraagt of je mee luncht, zodat hij rekening kan houden met hoeveelheden (vermoed ik) en je kunt zelf aangeven of je wel of niet in de gelegenheid bent om een praatje te maken met anderen.

![](../images/uploadimages/checkin-300x233.png)

Wat je na het inchecken ziet is een lijst met (een deel van) de aanwezigen die dag en je kunt direct kijken of er iemand is met wie je een praatje wilt of kunt maken. Seats2Meet krijgt op deze manier waardevolle informatie over een deel van de klantenkring die voorheen ongrijpbaar was. Want zij konden gewoon binnenlopen, wat werken, gebruik maken van de wifi en andere faciliteiten en weer gaan. Nu wordt het netwerk langzaam maar zeker meer zichtbaar. Dat kan voor Seats2Meet op langere termijn waardevol zijn.

Ik ben vandaag dus bij Seats2Meet, altijd in voor een praatje en ik lunch mee. Heb je zin om wat bij te praten of heb je een specifieke vraag voor me? Kom naar Seats2Meet!
