---
author: frankmeeuwsen
comments: true
date: 2010-01-04 07:39:20+00:00
layout: post
slug: eerste-maandag-van-2010-aan-het-werk
title: Eerste maandag van 2010, aan het werk!
wordpress_id: 333
tags:
- flexplek
- flexwerk
- Het Nieuwe Werken
- Igluu
- S2M
- werkplek
---

Om dan nog maar even vast te houden aan de oude paradigma's dat je alleen kan en mag werken van maandag tot en met vrijdag van 9 tot 5, ben ik vanochtend lekker vroeg opgestaan om in een stil huis rustig de krant te lezen en even wat ochtendnieuws online te lezen. Zodat ik over een half uurtje weer fris aan het werk kan. Sinds ik ZZP'er ben heb ik geen eigen kantoorruimte meer. Een klein bureau in de hoek van de eetkamer doet dienst als mijn thuiswerkplek en lang heb ik het volgehouden om bij Seats2Meet te werken. Maar dat laatste eiste wel zijn tol. [Seats2Meet](http://www.seats2meet.com) (of [S2M](http://twitter.com/#search?q=%23s2m) zoals de intimi zeggen) is een leuke en inspirerende plek die ik iedereen kan aanraden om eens te gaan bekijken en een middag te proberen als werkplek. Maar voor mij werkte het op een gegeven moment niet meer. Te veel afleiding, te veel bekenden, te druk om geconcentreerd te kunnen werken aan iets als [Bloghelden](http://www.bloghelden.nl).

Daarom ben ik uitgeweken naar een andere werkplek, [Igluu](http://www.igluu.nl/). Midden in het centrum van Utrecht en op werkdagen (tja) open van 7 uur 's ochtends tot 10 uur 's avonds. Met je eigen pasje kun je naar binnen en een eigen werkplek uitzoeken. Over drie verdiepingen kun je een concentratieplaats zoeken, waar je redelijk afgezonderd kunt werken, of juist een gezamenlijke werkplek kiezen. Waar Seats2Meet hun lobby, lunch en wifi gratis aanbiedt, betaal je bij Igluu een maandbedrag. Hiervoor heb je de werkplek en wifi, maar ook afsluitbare en redelijk geluidsdichte vergaderruimtes met beamer, whiteboard etc, een aantal belhokken voor priv gesprekken en in de zomermaanden een fraai dakterras met prachtig uitzicht over Utrecht. Daarmee vind ik Igluu een prettiger plaats om opdrachtgevers te ontvangen voor een zakelijk gesprek dan Seats2Meet. Niet dat die nu dagelijks voorkomen bij me. Ik gebruik Igluu nu vooral als stilteplaats om op mijn gemak te kunnen schrijven. Maar ik vermoed dat ik er wel blijf hangen. Het bevalt me wel.

[![060](../images/uploadimages/060-300x199.jpg)](../images/uploadimages/060.jpg)

Daarnaast heeft Igluu een netwerk van professionals die je langzaam maar zeker leert kennen. Ze zitten (nog) niet allemaal op Twitter, maar de meeste zijn wel lid van een besloten LinkedIn groep. Iedereen is kenniswerker of zit daar tegenaan. Tekstschrijvers, SEO specialisten, webbouwers, VC's, coaches, er zijn verschillende beroepsgroepen vertegenwoordigd, wat de variÃ«teit in gesprekken interessant maakt. Ik ben zelf nog vooral geconcentreerd aan het schrijven en researchen geweest en heb me dus wat afzijdig gehouden van de overige leden. Maar ik denk dat daar de komende tijd wel wat verandering in gaat komen. Igluu is voor mij tot op heden een prettige omgeving om te werken en mensen te leren kennen, net als Seats2Meet dat ook is. Het uitgangspunt bij de twee concepten is verschillend, waardoor je de twee ook perfect naast elkaar voor verschillende doeleinden kunt gebruiken.

Tot zover, nu moet ik gaan opschieten. Mijn werkdag begint!
