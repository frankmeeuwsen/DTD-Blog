---
layout: post
title: Verhalen vertellen via de typemachine
excerpt: De waarheid is altijd genuanceerder dan het internet doet vermoeden
date: 2014-03-08 19:26
---
!["img-post-cover"](/images/hipster_park_typewriter.jpg) 

Een tijdje terug deed dit beeld de ronde op alle sociale netwerken. In de hoogtijdagen van het Hipsterdom (bestaat het eigenlijk nog) was dit beeld een parodie op alles wat met hipsters had te maken. Het enige wat nog ontbreekt is de baard en platenspeler. 

Maar de waarheid is altijd genuanceerder op het internet. Zeker met deze foto. Recent kwam ik het op het verhaal *achter* de foto. Het blijkt een prachtig verhaal te zijn over een schrijver die een extra zakcentje verdient door verhalen te typen in een park in New York. Hij was fan van een typemachine die hij ooit voor een tientje kocht in een *yardsale*. Zijn kamergenoot wilde niet dat hij binnenshuis typte vanwege het lawaai, dus zat hij buiten op de stoep. Al snelde stopte mensen om te kijken wat hij deed en hij kreeg het idee dat er er uit te halen was. Met zijn typemachine zit hij nu in het Highline park en typt hij één-pagina verhalen voor omstanders. 

Zijn verhaal is nu [als korte documentaire](http://rovingtypistfilm.com/) te bekijken. In dat verhaal merk je hoe oud het idee van verhalen vertellen al weer is. Bedrijven en merken zoeken naar een manier om de authenticiteit in hun merk en producten via *storytelling* en *contentmarketing* een plaats te geven in de dagelijkse informatieconsumptie van de (mobiele) lezer. Met updates, tweets, viral videos en interactieve sites.
Maar wie gaat er op een publieke plek zitten en geeft zijn omstanders de kans om hun eigen verhaal te laten vertellen? Wie stelt zich kwetsbaar op en zoekt ter plekke naar de beste verhaallijn die past bij de vraagsteller? 

<iframe src="//player.vimeo.com/video/86963435" width="500" height="281" webkitallowfullscreen mozallowfullscreen allowfullscreen></iframe>

De documentaire van [Rovingtypist](http://rovingtypistfilm.com/) is 10 minuten genot om naar te kijken. Mijn favoriete moment zit aan het einde, als hij laat zien hoe hij van de getypede vellen een cadeautje maakt. In een envelop, met een titel getypt en een prachtige stempel. Het draagt bij aan het doorvertellen van het verhaal door degene die het verhaal krijgt. 

Neem zeker de tijd om de bonus features te bekijken, met name over zijn kant van de Reddit meme. Ontluisterend.

<iframe src="//player.vimeo.com/video/84566311" width="500" height="281" webkitallowfullscreen mozallowfullscreen allowfullscreen></iframe>

Je kunt nu zelfs je eigen verhaal via [zijn website](http://rovingtypist.com/) bestellen.

**Update**: Waitwhat! Lees ik dat goed op zijn blog? "In order to accept all orders from interested parties, I can no longer promise delivery sooner than November 2014". Dus als je nu een verhaal bij hem bestelt, heb je het tegen de kerstdagen binnen. Wow...