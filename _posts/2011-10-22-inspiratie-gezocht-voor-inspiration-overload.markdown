---
author: frankmeeuwsen
comments: true
date: 2011-10-22 22:55:34+00:00
layout: post
slug: inspiratie-gezocht-voor-inspiration-overload
title: Inspiratie gezocht voor Inspiration Overload
wordpress_id: 1807
tags:
- bloggen
- inspiration overload
- linkdump
---

Sinds het afscheid van Punkey.com (al weer zo'n 6 jaar geleden) heb ik nooit meer echt een blog gehad zoals ik er ooit mee begon. Een archetypische blog uit die tijd, een linkdump met allerlei sites, filmpjes en zooi die ik online tegenkwam. Zonder al teveel diepgang, gewoon delen wat ik tegenkwam. Als eerste met dat leuke filmpje zijn. Wat me trouwens nooit lukte maar dat terzijde. In 2005 was het mooi geweest met Punkey.com maar het blijft toch kriebelen. Dus toen blogplatforms als Tumblr en Posterous kwamen, was dat een mooi excuus om weer eens lekker simpel linkjes te delen. Eerst even op Tumblr, maar gevoelsmatig lag Posterous toch lekkerder. Niet snel daarna bedacht ik de domeinnaam [Inspiration Overload](http://inspirationoverload.com). Natuurlijk om tegen alle paniekerige mediaberichten in te gaan over Information Overload. Liever dan een overdaad aan Inspiratie nietwaar? Die site loopt nu al weer een tijdje (jaar of 2 ofzo?) en ik gebruik hem deels om eens wat leuks te posten, een filmpje, een infographic (the horror!) of een mooie quote. Maar het mist die vlam die ik bij Punkey.com wel had. Het onvermoeibare delen delen en delen van wat ik vind. Want ik kom een sloot tegen op een dag. Via [Zite](http://www.zite.com/), Twitter, emailnieuwsbrieven en Yammer.En toch deel ik het niet allemaal. Want toch teveel gedoe? Geen idee eigenlijk. Via Zite is het in elk geval wel altijd wel wat gedoe, want je kunt vanuit die iPad app alleen een URL mailen. Een mooie quote uit een artikel kun je niet selecteren. Moet ik weer extra stappen maken zoals in Safari bekijken, dan selecteren, copieren, mailen...toestanden! Nee dan is een browser op een laptop toch nog steeds handiger. Of weer iemand een handige workaround om via Zite op Posterous te posten?

Anyways, door [mijn interview met Rosa](http://wel-lustig.nl/), wat <del>ergens maandag ofzo denk ik online komt</del>, NU [online staat](http://wel-lustig.nl/?p=137) zat ik wel weer te denken wat ik nou eens zou doen met Inspiration Overload. Integreren in deze blog? Dus weer overstappen van Posterous naar Wordpress? Meh... Beter integreren dan de RSS-feed in de sidebar? Zou een optie kunnen zijn. Op Posterous houden maar de designs gelijk trekken en zo samenvoegen in de navigatie? Zou zomaar eens kunnen...

Ik heb ideeÃ«n nodig! Inspiratie! Kom op lieve lezers, geef me wat feedback. Wat zou ik met Inspiration Overload kunnen doen? Roept u maar!

En als iemand een tip heeft welk boek van Hunter S. Thompson ik moet lezen, laat dat ook maar weten.
