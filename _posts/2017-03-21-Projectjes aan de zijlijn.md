---
layout: post
title: Projectjes aan de zijlijn
excerpt: Je moet naast je werk altijd nog een hobby hebben. Die van mij is Digitale Overdaad.
categories: 
    - random
---

Ik werk in de online industrie sinds 1996. Toen er nog geen industrie was en we allemaal wat aanklooiden. Wat dat betreft is er voor sommigen in 20 jaar weinig veranderd, maar ik ben altijd al met online publiceren bezig geweest en ik heb me altijd ge√Ønteresseerd in de mogelijkheid om als individu op je eigen domein, met je eigen regels en je eigen keuzes, je eigen publiek te bereiken. DIY. Natuurlijk is de online wereld veranderd en natuurlijk is het makkelijker dan ooit om rechtsreeks op je smartphone _iets_ te publiceren. Op een eigen of een netwerk als Facebook, Twitter, Instagram of Snapchat. De discussie over geleende grond en je eigen grond komt later wel. Waar ik heen wil is dat die interesse bij mij onherroepelijk leidt tot de aandrang om het dan ook zelf te doen. 

_Eating your own dogfood_

![Whatever <>](http://gifs.frankmeeuwsen.com/upset/really.gif "Whatever")

In de loop van de jaren heb ik naast mijn werk allerlei zijprojecten gehad. Om de een of andere reden dacht ik dat die 40 - 50 uur in de week die ik in werk steek, gemakkelijk is aan te vullen met nog wat andere online klusjes die ik gewoon leuk vind om te doen. Dat is dus nu weer niet veel anders. 

## Zijprojecten
Op dit moment zijn er eigenlijk twee echt actieve zijprojecten. Dit blog en mijn Instagram-project [Stickerart030](http://instagram.com/stickerart030). Dit blog op eigen terrein, Stickerart op geleend gebied. Beiden zijn redelijk low-maintenance, maar ik kan er mee hobby-en zoveel ik wil. Ik heb niet de intentie er een groot iets van te maken. Maar gewoon wat klooien, mijn eigen plezier maken.  Wil je zelf wat aanklooien met zoiets als dit blog, [pak de volledige broncode](https://github.com/frankmeeuwsen/frankmeeuwsen.github.io), leer in een avondje wat over [statische site generatoren](https://duckduckgo.com/?q=static+site+generator) en je bent los. 

Een beetje actief ben ik met [mijn animated gif-pagina](http://gifs.frankmeeuwsen.com/). Ik ben dol op die dingen en ik probeer een soort eigen verzameling op te zetten. Natuurlijk moet ik dat weer openbaar zetten en kun je dus [alles op Github downloaden en hergebruiken](https://github.com/frankmeeuwsen/gifs). Have fun!

Niet te vergeten, [mijn Twitter archief](http://twitter.frankmeeuwsen.com/). Al mijn tweets van de [afgelopen 10 jaar](https://medium.com/@frankmeeuwsen/10-jaar-en-60-000-tweets-verder-f0096aecf159#.euc6nbtxz). In een tijdlijn, doorzoekbaar en als compleet project zelf [te hergebruiken](https://github.com/frankmeeuwsen/TwitterArchive). Note to self: De README nog even aanpassen en het artikel zelf hier publiceren ipv alleen op Medium.

Niet actief maar ook hier kun je los gaan op de broncode omdat ik die openbaar heb gezet
* [Bloghelden](https://github.com/frankmeeuwsen/bloghelden) - Mijn boek uit 2010. Nu extragratis te downloaden op Github
* [Allesonthouden](https://github.com/frankmeeuwsen/allesonthouden) - Mijn oude Wordpress blog over Evernote. Omgekat naar statische pagina's en eveneens als volledig Jekyll project te downloaden en hergebruiken

## Nog meer?
Altijd dus wel wat te doen. En dan heb ik niet eens de zijprojecten uit het verleden op een rij gezet. Van Frshdjs naar Lifehacking tot Appdotnetculture. Ik durf er niet eens aan te beginnen om ze allemaal te benoemen. Later een keer. Misschien. 