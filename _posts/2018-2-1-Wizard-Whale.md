---
layout: post
title: A wizard on a whale?
date: 2018-02-01T212155CET
excerpt: On a ceiling, on a voice a glitter fairy (wat?)
published: true
header: yellowledbetter.jpg
category: random
tags: pearl-jam podcast
---
Op mijn dagelijkse rit van en naar [Olisto](https://olisto.com) luister ik vaak naar podcasts. Op zich is dat niet meer zo bijzonder, er zijn steeds meer podcasts en steeds meer luisteraars. De downloadbare radioshows of losse flodders zijn sterk in opkomst en ik ben dan ook blij dat er steeds meer genres van podcasts zijn te vinden. 

Voorheen luisterde ik veel podcasts over zaken als online marketing en social media. Daar ben ik inmiddels van genezen. De onderwerpen boeien me niet echt meer en niet in de laatste plaats, de shows zijn vaak sáái.

## Marco en Overcast 
Ik heb wel een setje podcasts waar ik graag naar luister maar die bewaar ik voor een later moment. Ik wil nu aandacht geven aan een podcast waar ik vanochtend erg hard mijn lach voor moest inhouden in een volle trein en op het metro perron. 

In mijn podcast app [Overcast][1] check ik vaak de aanbevelingen. Deze app is trouwens zeer de moeite van het proberen waard. Niet alleen omdat het door een onafhankelijke software ontwikkelaar is gemaakt, maar door een _erg goede_ ontwikkelaar, [Marco Arment][2]. Niet alleen was hij de lead developer bij Tumblr, maar hij is eveneens de maker van [Instapaper][3]. 

Maar goed, Marco maakt niet alleen podcast software, hij maakt tevens podcasts. Nu moet ik eerlijk zijn, de [Accidental Tech Podcast][4] duren me echt te lang. Vaak gaan ze over de 1 uur grens en dat is voor mij al veel te lang. Een podcast hoeft voor mij maximaal 30 minuten te duren. Dus die sla ik over.

Zo kwam ik in de aanbevelingen terecht bij Top 4. Ik zag later pas dat de show wordt gepresenteerd door Marco Arment en zijn vrouw Tiffany Arment. Ik was vooral aangetrokken door de titel van de aflevering: [Misheard Eddie Vedder lyrics][5].

## Glitter fairy en Wizard Whales
Reguliere lezers van mijn blog en volgers van mijn online gebabbel weten dat ik een _groot_ [Pearl Jam fan][6] ben. Als ik dan een podcast met zo'n titel tegenkom (Vedder is de zanger van de band...) dan ben ik benieuwd. Ergens weet ik al wel een béétje over welke nummers de podcast zal gaan want inderdaad, Ome Ed wil nog wel eens mompelen op wat nummers. In de podcast luister je eigenlijk op de bank mee met het stel die door vier Pearl Jam nummers gaan: Even Flow, Glorified G, Whipping en natuurlijk [Yellow Ledbetter][7]. Dit laatste nummer, de standaard afsluiter van elk concert, is de gouden standaard van Onverstaanbare Songteksten. Vanaf het moment dat het nummer als B-kant verscheen bij Jeremy waren fans (mezelf incluis) vol vraagtekens wat-Ed-toch-nu-eigenlijk-mompelde...

Marco en Tiffany gaan op hilarische wijze door de teksten heen en geven gaandeweg hun eigen interpretaties aan de teksten. Soms pakken ze de werkelijke teksten er bij om er dan achter te komen dat ze er compleet naast zitten of juist heel dicht bij. En veelal vinden ze hun eigen teksten beter. Da's logisch. Hun interpretaties over glitterberen, tractors die je kwijt raakt en hoe Even Flow je ochtendritueel na het opstaan beschrijft zijn moeilijk om zonder een grinnik te doorstaan.

Zelfs al ben je geen Pearl Jam fan, pak 40 minuten van je dag en geniet van de manier waarop ze deze episode hebben gemaakt en geproduceerd. Zoals gezegd, het klinkt of je naast ze op de bank zit, maar het is ondertussen heel goed geproduceerd en bewerkt. Een klein pareltje in mijn podcast-playlist!

[Top 4 - Misheard Eddie Vedder Lyrics][8]

En geniet anders van een van de vele live versies die op het web rondzwerven!

<iframe width="560" height="315" src="https://www.youtube.com/embed/rDFSv529LzQ" frameborder="0" allow="autoplay; encrypted-media" allowfullscreen></iframe>

[1]:	https://overcast.fm/
[2]:	https://marco.org/about
[3]:	http://www.instapaper.com/
[4]:	http://atp.fm/
[5]:	https://www.relay.fm/topfour/36
[6]:	http://eerstehulpbijplaatopnamen.blogspot.nl/2012/07/pearljam-doet-het-zo-100-voor-de-fans.html
[7]:	https://genius.com/1379466
[8]:	https://www.relay.fm/topfour/36