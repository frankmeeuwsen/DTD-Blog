---
layout: post
title: De laatste leesmap van 2017
excerpt: Knal het jaar uit met deze Indieweb-leestips!
published: true
header: leesmap.jpg
syndication: indienews
---
De laatste leesmap van 2017. Een bijzonder jaar voor me op digitaal gebied. De afgelopen maanden heb ik me weer vol enthousiasme en interesse gestort op het zelf bouwen, onderhouden en beheren van mijn website. Waar je nu naar kijkt. Ik leer nog elke dag en ik voel me lekker bij het zelf klussen, volledig alles zelf in de hand hebben. Er is niets mis met klik-en-klare oplossingen als WordPress of Medium, maar ik kies liever een ander pad voor nu. Een pad wat ik in 2018 verder zal uitdiepen voor mezelf. Veel goeds voor al mijn lezers, geniet van elkaar en de oliebollen vanavond en laat het vuurwerk gewoon links liggen. Dan liever het lees-vuurwerk in deze editie!

## Knutselen met code
Over zelf klussen gesproken! Oskar van Rijswijk heeft de *Indieweb-bug* ook te pakken en is deze dagen lekker bezig om zijn eigen online publicatie oplossingen te maken. Als mede-auteur van het e-book Lifehacking met Evernote was ik al onder de indruk van zijn kunde om slimme oplossingen te bedenken. Die ook nog eens puur mobiel (iPhone/iPad) kunnen werken. [Lees zijn verhaal][1] hoe en vooral waarom hij een eigen feed maakt die hij kan delen waar hij wil. 
ğŸ’¥[Das Blog - Knutselen met code][2]

## Stop met je takenlijsten
Morgen hebben sportscholen, dieetclubs en apps voor goede voornemens een topdag! Een nieuw jaar betekent weer veel nieuwe plannen die direct in werking worden gezet. Laat [dit artikel][3] je alvast een spiegel voorhouden over takenlijsten. Ze werken niet. Het ligt niet aan de lijst, het ligt aan jezelf. Ik kan het weten. Net als de auteur heb ik vrijwel alle takenlijsten-apps en -methodes wel eens gebruikt. Het staat of valt met je eigen motivatie. 
ğŸ“Œ[Tom MacWright - To-do lists do not make you productive.][4]

## De badge is terug? De badge is terug!

<a href="https://indieweb.org/">
  <img src="/images/indieweb-badge.png" width="80" height="15" style="image-rendering:pixelated;">
</a>
Ken je deze nog? In de begindagen van de blog had vrijwel elke persoonlijke site wel een soortgelijke badge. Met je favoriete browser, waar de RSS-feed is te vinden of een link naar je statistieken. De IndieWeb community [brengt hem terug][5]. Hoera!
âŒ¨ï¸[Aaron Parecki - New Tiny IndieWeb Badge!][6]

## De zes stappen om een blog te starten...
Stap 4 zal je verbazen...  
Het kan liggen aan de bubbel waar ik zelf in ben gestapt, maar ik word blij van alle (platform-)onafhankelijke en persoonlijke sites en blogs die ik weer tegenkom. Er gebeurt vooral veel in andere landen dan Nederland, hopelijk zien we in 2018 hier ook weer een opleving van de blogs. Mocht je een blog willen starten, lees dan zeker even deze heerlijke tongue-in-cheek uitleg hoe je dat het beste kunt doen. Of eigenlijk, wat je niet moet doen...
> Frankly, nobody will read your blog. 

ğŸ [Sheep.horse - So You Want To Start An Unpopular Blog][7]

## Internetpioniers in de muziekindustrie 
Kaliber uit Utrecht schrijft een fan-tas-tisch stuk over digitale pioniers in de muziekindustrie. Van David Bowie naar KLF en Radiohead. Een echte aanrader om te lezen hoe artiesten hun eigen weg kiezen, van de gebaande paden. Om zelf ergens te komen waar ze blij van worden, fans blij maken en uiteindelijk nog wat geld verdienen! Mooi!
ğŸ¹[Â Kaliber - Internetpioniers in de muziekindustrieÂ ][8]


[1]:	https://dasblog.svbtle.com/knutselen-met-code
[2]:	https://dasblog.svbtle.com/knutselen-met-code
[3]:	https://macwright.org/2015/09/10/todo.html
[4]:	https://macwright.org/2015/09/10/todo.html
[5]:	https://aaronparecki.com/2017/12/30/7/indieweb-badge
[6]:	https://aaronparecki.com/2017/12/30/7/indieweb-badge
[7]:	https://sheep.horse/2017/4/so_you_want_to_start_an_unpopular_blog.html
[8]:	https://kaliber.net/inventors/internetpioniers-in-de-muziekindustrie