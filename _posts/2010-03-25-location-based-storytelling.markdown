---
author: frankmeeuwsen
comments: true
date: 2010-03-25 20:44:09+00:00
layout: post
slug: location-based-storytelling
title: Locasion Based Storytelling? Moet kunnen!
wordpress_id: 695
tags:
- foursquare
- gowalla
- storytelling
---

Op SXSW was de hoop dat een van de location based diensten de nieuwe Twitter zou worden. Of Foursquare, of Gowalla zou als [grote winnaar](http://thenextweb.com/location/2010/03/23/everything-will-be-a-feature-of-location/) uit de bus komen na het _geekevent_. Voor beide services heeft SXSW [geen windeieren](http://gigaom.com/2010/03/21/foursquare-gowalla-subscribers/) gelegd. Gowalla zag 50.000 nieuwe gebruikers tijdens de conferentie, waarvan er 5.800 in Austin zo'n 135.000 maal incheckte. Foursquare: 75.000 nieuwe gebruikers met 382.000 check-ins tijdens SXSW. Ik heb voor mezelf wel een keuze gemaakt in n van de twee applicaties. Voor nu.

[![](http://farm5.static.flickr.com/4027/4442013105_906f1990f8.jpg)](http://www.flickr.com/photos/therefore/4442013105/)Ik heb zowel Foursquare als Gowalla een tijdje gebruikt en ik merk in mijn eigen gedrag dat ik eerder Gowalla opstart en leuker vind om te gebruiken dan Foursquare. Die test is heel simpel. Ik zet beide apps naast elkaar op het startscherm van mijn iPhone en steeds als ik wil inchecken maak ik een keuze. Dat werd dus Gowalla. De functionaliteiten van de twee applicaties komen vrijwel overeen, zoals in [deze prima blogpost](http://thenextweb.com/location/2010/03/10/tips-trips-side-side-comparison-gowalla-foursquare-updates/) op The Next Web is te lezen. Ik vind het ontwerp van de iPhone app van Gowalla en het "pick up items" erg leuk om mee te spelen. Bij Foursquare gaat het vooral om tips van vrienden te krijgen op of over een specifieke plaats en om burgemeester te worden op een lokatie. Gowalla biedt je de mogelijkheid om items te verzamelen, variÃ«rend van een glas Martini, een cowboyhoed (die bij [Seats2Meet](http://gowalla.com/spots/149107) al weer is meegenomen) of een Beatnik Poet. Die items kun je ook weer op [specifieke plaatsen](http://gowalla.com/users/149172/stamps) achter laten voor anderen. Dus als je op het busstation bij Utrecht Centraal bent en je vindt er het [boek Rework](http://37signals.com/rework/) als je bent ingecheckt, die komt [van mij](http://gowalla.com/items/2011277) af. En weet je wat ook gewoon goed werkt? Het design. De vorm en de stijl van de pins en de pickup items, ik vind het er prettig uitzien en leuk om te gebruiken.

Dat item maakt Gowalla ook direct een interessant concept voor me. Je kunt via Gowalla (volgens mij) eigen items ontwikkelen en in het systeem brengen. Ik dacht in elk geval daar iets over te hebben gezien maar kan het nog even niet vinden. In combinatie met de Trips functie waarmee je op specifieke plaatsen kunt inchecken en zo bijvoorbeeld een rondje Utrecht kunt doen, biedt dit een leuk platform om in combinatie met storytelling een realtime verhaal te ontwikkelen. Voor plaatselijke horeca, VVV's en overige toerisme industrie kan Gowalla dus een interessante aanvulling bieden voor een specifieke doelgroep. Beide platformen zijn al op zoek naar goede entertainmentdeals, Foursquare heeft nu een voorsprong in [een samenwerking](http://mashable.com/2010/03/23/foursquare-celebrities) met MTV.

Ik blijf nog een tijdje Gowalla gebruiken. Dus wil je Location Based Friendship, dan kun je het beter op [dat platform](http://gowalla.com/users/frankmeeuwsen) met me proberen dan op Foursquare :-)
