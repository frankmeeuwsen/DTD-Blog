---
author: frankmeeuwsen
comments: true
date: 2010-08-20 19:25:54+00:00
layout: post
slug: chatroulette-als-slim-marketingkanaal
title: Chatroulette als slim marketingkanaal?
wordpress_id: 1055
tags:
- chatroulette
- internetcultuur
- marketing
- viraal effect
---

Een blogpost uit het archief? Chatroulette? Bestaat dat nog? In februari [schreef](http://incredibleadventure.nl/2010/02/chatroulette-redt-videoconferencing/) ik er over, maar al snel daarna (waarschijnlijk niet dankzij) werd het stil bij dit webcam-doorklik-systeem. Toen ik zojuist keek, waren er wereldwijd net 23.500 gebruikers online. Dat is niet zo bar veel. De kans dat chatroulette nog lang zal blijven bestaan is klein. Maar het grote voordeel van het systeem is dat er zÃ³veel over is geschreven en getoond is ([DWDD](http://www.hyped.nl/details/20100320_man_met_erectie_op_chatroulettecom_verrast_matthijs_van_nieuwkerk_/When:17:51:00Z) anyone?) dat iedereen het principe wel enigszins kent. Zo zal er een grote overlap zitten tussen liefhebbers van stevige horrorfilms en meer-dan-gemiddelde internetgebruikers. Nerds. Dan is het slim om het principe van Chatroulette te gebruiken in je marketingcampagne. Want geheid dat er over gesproken wordt op die manier. En dat hebben ze bij _[The Last Exorcism](http://www.filmtotaal.nl/artikel.php?id=18694)_ goed begrepen. Bekijk onderstaande video eens om te zien hoe zij van Chatroulette gebruik maakten voor de promotie van hun film.



Het mechanisme van media, marketing en mensen heeft wederom feilloos gewerkt voor deze promotie. Want laten we duidelijk zijn, ik geloof voor geen seconde dat er marketeers bij Lionsgate zitten die dachten: "Weet je wat? We gaan onze film promoten op Chatroulette!" Ik denk, nou ja hoop, dat de marketeers in zien dat het gebruik van _de principes_ en _de mediabekendheid_ van Chatroulette (mogelijke naaktheid, verrassingseffect, mooie meid die mogelijk haar kleren uittrekt) zorgen voor een media-effect. De media gaat vooral schrijven Ã³ver het feit dat Last Exorcism gebruik maakt van Chatroulette en laat steeds de video er bij zien. Wie weet is Chatroulette maar een avondje ingezet om de video van de dame te tonen en de reacties te filmen. Maar die reacties gaan nu de wereld over met de video  en de URL aan het einde. En daar is het de publiciteitsmachine natuurlijk om te doen. Wetende dat een dergelijke video voor een viraal effect zou gaan zorgen. Wat ik dan wel jammer vind is dat in die publiciteit [de website](http://churchofstmarks.com/) en de [Twitteraccount](http://twitter.com/cottonmarcus) van n van de hoofdrolspeler niet wordt meegenomen.

Dus is Chatroulette nu toch het nieuwe marketingkanaal? Welnee. Het zal waarschijnlijk wat in de obscuriteit blijven en zo nu en dan zullen de elementen van Chatroulette als vehikel worden gebruikt in grotere campagnes. Dat vereist kennis en kunde van de online cultuur, recente virale inzichten en weten hoe je dit moet wegzetten online. Niet altijd even makkelijk, maar wel leuk als het lukt!
