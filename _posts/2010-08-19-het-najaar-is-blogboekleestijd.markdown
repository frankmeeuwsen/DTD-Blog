---
author: frankmeeuwsen
comments: true
date: 2010-08-19 21:04:22+00:00
layout: post
slug: het-najaar-is-blogboekleestijd
title: Het najaar is blogboekleestijd!
wordpress_id: 1049
tags:
- boeken
- Dutchproblogger
- easycratie
- EHPO
- slijterijmeisje
---

![](../images/uploadimages/3628067413_d3d9cbd47b_b-e1282251712298.jpg)De komende tijd verschijnen een aantal leuke nieuwe boeken die nauw gerelateerd zijn aan Bloghelden, mijn verhaal over de Nederlandse bloggeschiedenis. Om mijn collega-auteurs en -bloggers even te promoten, een overzicht!


## Sex, Blogs & Rock 'n Roll


Het boek van Dutch Problogger Ernst-Jan Pfauth, n van de bloggers die ik helaas voor mijn boek niet meer interviewde. Maar wat niet is kan nog komen :-). Ik ken EJ nu een jaar of 3 en hij heeft een bliksemcarriÃ¨re gemaakt met zijn blog Spotlight Effect. In zijn boek [Sex, blogs & Rock 'n Roll](http://dutchproblogger.nl/boek/) vertelt hij zijn verhaal over vier jaar bloggen en bevat een hoop praktische tips om te starten met een blog. Aanrader  zonder nog maar een letter te hebben gelezen!


## Meisje van de Slijterij


Petra de Boevere, ik ontmoette haar voor het eerst op een evenement waar prijzen voor evenementen werden uitgereikt, de Gouden Giraffes meen ik. Daarna kwam ik haar steeds vaker tegen, deze branieschopper uit Breskens. Petra's aanwezigheid op Twitter, Operator 11 en bij Paul de Leeuw valt velen op, maar ondertussen werkt ze kei- en keihard in haar slijterij en gebruikt ze nieuwe media om dit een succes te maken. En een succes is het. In [haar boek](http://www.meisjevandeslijterij.nl/hetmeisjevandeslijterij/2010/08/boekpresentatie-meisje-van-de-slijterij.html) (release 9 september) vertelt ze haar verhaal.Over de successen,de fouten en de hobbels die je moet nemen om als bedrijf succesvol te willen zijn met digitale media


## Het Groot EHPO Boek (werktitel)


Nu ken ik Niels al een tijdje maar ik heb eigenlijk nog steeds geen idee hoe [zijn boek](http://eerstehulpbijplaatopnamen.blogspot.com/2010/05/it-was-1-year-ago-today-pp10.html) gaat heten. Niels is voor mij het meest pure voorbeeld hoe een blogger en blog moet zijn. Vol passie, enthousiasme, beslist in zijn mening, schoppend tegen de rest en jubelend over wat hij tegenkomt. Onderbouwd, eerlijk en spitsvondig zet hij op [zijn blog](http://eerstehulpbijplaatopnamen.blogspot.com) uiteen hoe de entertainmentindustrie (audio, video, tekst) op de helling gaat door de netwerksamenleving van nu. Zijn stelregel: _Out-blog  everyone_. En dat is hem gelukt. In zijn boek (release, januari 2011) vertelt hij dit verhaal plus zijn avonturen met Kyteman, waar hij in het succesjaar 2009 als manager deel van uitmaakte. Spannend!


## Easycratie


Misschien een wat vreemde eend in de bijt, maar ik ken Martijn Aslander nu een jaar of drie en als er iemand is die snapt hoe de netwerksamenleving werkt en zich ontwikkeld is hij het wel. Martijn is, eerlijk gezegd, niet werelds beste of meest actieve blogger. Maar het is maar net hoe je een blog omschrijft. Martijn geeft 200+lezingen per jaar voor een divers publiek waar hij zijn verhaal vertelt. Je kunt zeggen dat hij de meest _live_ blogger is die er bestaat :-) Zijn boek [Easycratie](http://www.managementboek.nl/boek/9789052617022/easycratie_martijn_aslander) komt binnenkort uit, het verhaalt over een nieuwe manier van werken, organiseren n samenwerken die dwars door bestaande organisatiestructuren heen gaat.

Vier relevante boeken over de digitale mediasamenleving in Nederland. Binnenkort bij mij op de boekenstapel die nu wel gevaarlijk hoog begint te worden maar meer suggesties zijn welkom!

(Foto: [Brewbooks](http://www.flickr.com/photos/brewbooks/3628067413/in/photostream/))
