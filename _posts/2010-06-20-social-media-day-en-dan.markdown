---
author: frankmeeuwsen
comments: true
date: 2010-06-20 22:37:51+00:00
layout: post
slug: social-media-day-en-dan
title: Social Media Day? En dan?
wordpress_id: 914
tags:
- feestdag
- mashable
- social media
---

[![](../images/uploadimages/smday-e1277073414501.png)](../images/uploadimages/smday.png)

Open Coffee. Social Media Club. Online Tuesday. Freelance Friday. MoMo. Naamlooz. Ik kan zo nog wel even doorgaan, maar het mag duidelijk zijn, de industrie houdt er van om elkaar IRL te zien. Daar is niets mis mee. Sterker nog, ik juich dat toe en help waar nodig en mogelijk zelf graag mee met deze evenementen. Maar soms vraag ik me wel af of we niet een beetje doorslaan. Als ik op Mashable lees dat ze er achter kwamen dat er nog geen officiÃ«le Social Media Day is en ze er dus n [in het leven roepen](http://mashable.com/2010/06/08/join-mashable-in-celebrating-social-media-day/) op 30 juni. Dan denk ik: "Waarom?" Het antwoord staat uiteraard op [de website](http://mashable.com/smday/): "to celebrate the revolution of media becoming a social dialogue".

Juist.

Mashable vraagt om wereldwijd eigen meetups te houden waar we deze revolutie kunnen vieren. Hoe, wat en waar, dat mogen we zelf uitzoeken. Op Marketingfacts [staat een overzicht](http://www.marketingfacts.nl/berichten/mashable_lanceert_de_wereldwijde_social_media_dag_en_nu/) van de Nederlandse en Vlaamse initiatieven en gelukkig is J-P de Clerk zo nuchter om het initiatief van Mashable in het juiste perspectief te zetten:"[...]om toch eens te kijken naar waar social media marketing nu echt over  gaat, zonder de Facebook's en Twitter's alle aandacht te geven."

Maar dan vraag ik me af, waarom dat op Social Media Day doen? Er zijn toch voldoende andere initiatieven om bij aan te sluiten en deze onderwerpen een podium te geven? Natuurlijk zijn bijeenkomsten leuk, gezellig en zo nu en dan leerzaam. Maar wat is de meerwaarde van wr zo'n bijeenkomst erbij? Nieuwe gezichten die elders niet komen? Andere onderwerpen? Een kritische blik op social media? Een andere blik op social media? Productpresentaties? Pitches? Of is het gewoon bier drinken en bitterballen eten en ordinair netwerken met iedereen om je heen?

Ik zet het in elk geval op mijn kalender zodat ik een goed oordeel kan vellen. Ik weet nog niet of het [Amsterdam](http://www.meetup.com/Mashable/7640/) of [Utrecht](http://www.meetup.com/Mashable/10367/) wordt, maar 30 juni staat genoteerd!
