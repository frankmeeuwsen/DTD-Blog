---
author: frankmeeuwsen
comments: true
date: 2010-06-25 13:04:11+00:00
layout: post
slug: tmf-krijgt-realtime-laag-met-mobynow-platform
title: TMF krijgt realtime laag met MobyNow platform
wordpress_id: 924
tags:
- hashtag
- mobynow
- mobypicture
- platform
- tmfawards
---

[![](../images/uploadimages/tmfawardsnow.jpg)](../images/uploadimages/tmfawardsnow.jpg)

Bij menig nieuwe-media-event is een backchannel een vrij normaal verschijnsel aan het worden. Sterker nog, er is zelfs al een boek geschreven over het gebruik en het opzetten van een backchannel. Zeker lezenswaardig. Bij de boekpresentatie van Bloghelden gebruikte ik de standaard backchannel applicatie van Mobypicture. Die werkt te eenvoudig: Pak een hashtag die je wilt gebruiken en zet hem in de volgende URL: http://www.mobypicture.com/group/<HIER JE HASHTAG>/backchannel en je hebt je backchannel. Bij Bloghelden was de URL dus: [http://www.mobypicture.com/group/bloghelden/backchannel](http://www.mobypicture.com/group/bloghelden/backchannel)

Mathys van Abbe van Mobypicture heeft dat platform een tijdje terug uitgebreid naar het [MobyNow platform](http://mathys.vanabbe.com/launching-the-first-mobynow-real-time-web-platform/). Bij de TMF Awards morgen zal dit platform opnieuw worden ingezet. Op Now.TMFAwards.nl kun je het backchannel zien, Mathys legt in [een blogpost](http://mathys.vanabbe.com/tmf-awards-mobynow-platform/) uit welke nieuwe functies er zijn zoals een gecategoriseerde deelnemerlijst en een lijst met populaire blogposts over de prijzenshow.

**Waarom is dit interessant?**

Met het MobyNow platform kun je voor elk evenement, verjaardag, bijeenkomst, jubileum en congres direct en eenvoudig een ruimte starten waar verschillende cirkels rondom het evenement waarde kunnen vinden en toevoegen: De aanwezigen kunnen met elkaar van gedachten wisselen, communiceren over het evenement, vragen stellen, antwoorden geven, kennis uitwisselen. Iemand die niet aanwezig is, maar wel ge√Ønteresseerd kan vanuit een andere lokatie redelijk op de hoogte blijven wat er gaande is op het evenement. De eigenaar van het backchannel heeft zowel tijdens als na het event waardevolle data waar hij van kan leren. Uit de tweets en blogposts halen wat wel werkte, wat aandacht verdient een volgende keer, waar men enthousiast over is. Het complete MobyNow platform geeft je de mogelijkheid om alle communicatie en conversatie rondom een evenement, moment of gebeurtenis op te pakken, te aggregeren en weer uit te zenden.

Ik ben erg benieuwd hoe het morgen bij de TMF Awards wordt opgepakt door de aanwezigen (zowel publiek als VJ's en artiesten) en hoe het wordt gecommuniceerd.


Parallelweg 46http://www.mobypicture.com/group/bloghelden/backchannel
