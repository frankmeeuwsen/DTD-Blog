---
author: frankmeeuwsen
comments: true
date: 2013-11-02 22:43:10+00:00
excerpt: Elke week vijf artikelen of blogposts die me interesseren, grijpen of bezighouden.
  Lees mee in de Incredible Leesmap!
layout: post
slug: de-incredible-leesmap-44
title: 'De Incredible Leesmap #44'
wordpress_id: 3688
series:
- Weekendleesvoer
tags:
- leesmap
---

![shutterstock_69043618](../images/uploadimages/shutterstock_69043618-150x150.jpg)Ik kreeg vorige week een reactie op de leesmap dat deze in [Pocket](http://getpocket.com/) niet goed te lezen. Even nagekeken en inderdaad! Om een of andere reden valt de lijst met artikelen weg als je de blogpost in Pocket opslaat. Aangezien ik zelf een groot fan ben van de dienst stap ik na 43 edities over op een iets ander format van de leesmap. Zodat iedereen hem lekker in Pocket kan lezen. Of Instapaper of elke andere lees-makkelijk-dienst. Veel leesplezier!

Sinds het moment dat Steve Jobs op het podium de eerste iPad liet zien woedt de discussie over digitale bladen. Met het Sanoma nieuws van deze week is het nog duidelijker geworden. Digitaal neemt een deel van papier over. Maar papier “voelt” geduldiger. Het ligt op een stapel te wachten tot ik tijd maak om te lezen. Digitale magazines raken kwijt in het scherm met apps en ergens in de Kiosk. [Dit interview](http://www.stackmagazines.com/blog/digital-publishing/) met de maker van The Magazine geeft meer achtergronden en inzichten in het maken en publieren van een digitaal magazine. Inclusief de wens om toch een papieren boek te maken.

Hoe herkenbaar! Met een dochter van 7 is [dit verhaal](http://nextdraft.com/2012/03/29/screen-rage/) van Dave Pell alsof ik het zelf heb geschreven. _Screen rage is the new road rage…_

Als we dan toch over print bezig zijn. Contently [schrijft over branded print magazines](http://contently.com/strategist/2013/10/23/print-is-the-new-black/) waar een logische rationale in is te vinden– “Why spend €40,000 a page to advertise in Vogue when, for the same amount of money, you can publish an entire magazine?”
Maar dan met je nog wel het publiek zien te vinden. Oh wacht…je digitale kanalen!

Het gezin Meeuwsen mag dan wel voor een kwart uit Lifehackers bestaan, maar we hebben nog steeds overvolle wasmanden en verborgen sokken onder de bank. Gelukkig kun je erg [zen zijn](http://www.aeonmagazine.com/being-human/laundry-is-the-enemy-of-possibility/) over de was en het opvouwen van je kleding.

Jason Frasca heeft altijd prima verhalen over zijn gebruik van Evernote. Zo schreef hij [een geweldig stuk](http://www.jasonfrasca.com/deconstructing-everyday-blog/how-i-saved-more-than-20000-using-evernote-to-run-my-business/) waarin de verschillende facetten van Evernote goed zijn belicht en hij laat zien hoe het hem geld oplevert. Soort van.

Blijf wekelijks op de hoogte wat op het web gebeurt. Check mijn doorlopende knipselmap op [Pinboard](https://pinboard.in/u:frankmeeuwsen) of volg me op [Twitter](http://www.twitter.com/frankmeeuwsen) of [Google+](https://plus.google.com/+frankmeeuwsen).
