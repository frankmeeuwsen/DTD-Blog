---
author: frankmeeuwsen
comments: true
date: 2010-03-01 20:55:31+00:00
layout: post
slug: wat-een-boel-cijfers
title: Wat een boel cijfers!
wordpress_id: 639
tags:
- cijfers
- geschiedenis
- internet
- statistieken
---

Kijkt u eerst even mee met de volgende video "The State of the Internet"



Fraaie cijfers nietwaar? Ik ben altijd weer onder de indruk van die onmogelijk grote cijfers die worden genoemd als het gaat om de hoeveelheid email, internetgebruikers, bezoekers op website en noem maar op. Dat was [een maandje terug](http://incredibleadventure.nl/2010/01/sunday-morning-teanotes-4/) ook al. Om even wat tegenwicht te bieden, een scan uit _years gone by_. In Wave 21 uit 1996 hield Erwin van der Zande (nu hoofdredacteur bij [Bright](http://www.bright.nl)) de groei van het internet bij in Nederland en Belgie. De cijfers waren toch wel iets anders dan wat je hierboven ziet. Minimaal 170.000 Nederlanders waren online in 1996...Klik op de image voor een grote versie.


[![](../images/uploadimages/Wave_cijfers-150x150.jpg)](../images/uploadimages/Wave_cijfers.jpg)


Wat me ook opvalt in bovenstaande video is de explosie van sociale netwerken in 2005 en 2006. In die jaren kwamen er constant nieuwe sociale netwerken, sommigen bestaan nog, anderen zijn weer ten onder gegaan. De afgelopen jaren zijn er weinig sociale netwerken bijgekomen die van enig belang zijn (Jawel, Twitter begon ook in 2006!) wat misschien wel een teken aan de wand kan zijn voor de groeifase. Zijn sociale netwerken ook in een volwassen fase terecht gekomen? Ik denk het wel, gezien het enorme aantal gebruikers en het commerciele belang wat er mee is gemoeid. Maar als er een volwassenheidsfase is, dan is er ook een fase waarin de groei zal afnemen en de netwerken weer weg gaan. Wat dan? What's next?
