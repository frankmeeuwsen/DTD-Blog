---
author: frankmeeuwsen
comments: true
date: 2011-07-26 09:35:28+00:00
layout: post
slug: het-n-u-t-syndroom-bij-sociale-netwerken-en-mobiele-applicaties
title: 'Het N.U.T. syndroom bij sociale netwerken en mobiele applicaties '
wordpress_id: 1620
tags:
- apps
- design
- googleplus
---

Sinds Google+ in het landschap is verschenen hebben we er weer een nieuwe versie bij van de _**Nerveuze Update Tic**_ ofwel de _**N.U.T.**_ Maar denk nu niet dat het enig nut dient, die tic. Sterker nog, het is n van de grootste designfouten in social media applicaties wereldwijd. Ik heb het over het vierkantje of circeltje achter de Inbox, je naam of een lijst met een cijfer er in. Het cijfer van de aantal ongelezen berichten. Of gemiste voicemails, berichten, ongelezen nieuwsitems, tweets of nieuwe vrienden waar je iets van moet vinden. Het is vermoedelijk bij de emailprogramma's begonnen, zodat je direct kon zien hoeveel ongelezen mail je nog hebt. Maar dat ontwerpelement is overgenomen in RSS-lezers en later in allerlei andere applicaties. Niet alleen op de PC, maar tevens op je mobiel. Eigenlijk is het een verschrikkelijk element, dat cijfertje. Het geeft je een constant gevoel dat je achter loopt, dat je iets mist, dat je ergens anders moet kijken om maar niets te missen. Dat er een spannend, belangrijk, intiem, vriendelijk of dwingend bericht op je wacht. Waar je iets mee moet doen.

![](../images/uploadimages/unread.jpg)

Maar waarom is die functionaliteit er nu eigenlijk? Stel je nu eens voor dat deze functionaliteit is ingebouwd in radio, TV of de krant. Als je de krant hebt gelezen staat op de achterpagina afgedrukt: "Dank u dat u de krant hebt gelezen, maar u bent 45 artikelen vergeten". Of bij een rustig TV avondje, terwijl je film zit te kijken, verschijnt rechtsbovenin "236" om je te melden hoeveel programma's je volgens je huidige digitale abonnement niet ziet. Is dat een wenselijke functionaliteit? Lijkt mij niet. Waarom is het dan wel zo gewoon om het in te bouwen in email, online nieuwslezers, Twitterapps, voicemail en sociale netwerken? Waarom niet alleen melden "er is iets nieuws voor je" via een speciaal icoon of een teken?Â Of biedt in elk geval om die update-teller uit te zetten. Gelukkig kan dat in steeds meer programma's en applicaties.

Wat zou een goed universeel teken zijn voor "nieuwe content"?
