---
author: frankmeeuwsen
comments: true
date: 2011-04-04 08:46:45+00:00
layout: post
slug: de-hogeschool-utrecht-organiseert-een-eigen-grassroots-event-do-talks
title: 'De Hogeschool Utrecht organiseert een eigen grassroots event: DO talks'
wordpress_id: 1491
tags:
- evenement
- Hogeschool Utrecht
---

![](../images/uploadimages/dotalks-150x150.png)Binnen de HU wordt Yammer langzaam maar zeker steeds meer gebruikt. Dwars door de organisatiestructuren heen hebben verschillende medewerkers contact, ontstaan onverwachte samenwerkingen en worden plannen gesmeed voor het verbeteren van de dienstverlening. En van de meest charmante initiatieven vind ik de [DO Talks](http://www.do-talks.nl/). Op 14 april zullen gastsprekers, medewerkers als studenten elkaar inspireren en motiveren om de ontevredenheid binnen de organisatie aan te pakken en daadwerkelijk iets te doen. Het format van de dag is gebaseerd op de TED Talks en de naam komt deels van n van de organisatoren Do Blankestijn, deels van de beroemde uitspraak van Yoda: _Do or do not, there is no try_.

Wat ik interessant vind is dat het complete initiatief buiten de officiële kanalen om wordt geregeld. Via Yammer is de organisatie bij elkaar gebracht, de site is met Wordpress op een eigen domein gezet, zonder de HU huisstijl. Marketing & Communicatie ondersteunt het event natuurlijk wel, met posters en ander materiaal. Maar verder is het een evenement wat door de medewerkers zelf wordt gedaan. Hulde! Ik meen dat er nog ruimte is voor sprekers, met name studentensprekers. Dus ben je een HU student (of juist van een andere opleiding) en wil je een inspirerend verhaal houden op 14 april, kijk dan op [DO Talks](http://www.do-talks.nl/) voor  meer informatie.
