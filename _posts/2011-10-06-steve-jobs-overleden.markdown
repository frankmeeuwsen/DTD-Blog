---
author: frankmeeuwsen
comments: true
date: 2011-10-06 08:57:22+00:00
layout: post
slug: steve-jobs-overleden
title: Steve Jobs overleden
wordpress_id: 1795
---

Ik ben nooit een enorme Apple fanboy geweest. Maar ik ben altijd gefascineerd door de manier waarop Steve Jobs het merk en het bedrijf Apple groter en groter maakte. De iPhone zette de telefonie-wereld op zijn kop, iTunes en de musicstore deed dit met de muziekindustrie. De iPad is zeker niet de eerste tablet, maar het heeft wel de categorie gedefinieerd. Steve is niet de eenzame uitvinder die dit in zijn schuurtje bedacht. Hij zorgde voor een goed team om zich heen. Mensen met een eigen visie, met eigen ideeÃ«n, die op elkaar aansluiten en voor nieuwe inzichten kunnen zorgen. Zo komt het scrollwiel van de iPod van de marketingdirecteur Phil Schiller, niet van een productdesigner. Dat kenmerkt een goed CEO, een visionair, een man als Steve Jobs. Weten wat waardevol is, de juiste punten met elkaar verbinden en altijd kiezen voor wat het beste bij je past.

Zoals ik al zei, ik ben geen enorme Apple fanboy. Maar ik ben blij dat we een Macbook Pro in huis hebben waar ik heel soms wat werk op doe (Hij is van mijn vrouw). Ik heb wel iets gekocht wat voor mij veel belangrijker en veelzeggender is dan elk Apple product. En het hoort voor mij bij Steve Jobs. In 2005 geeft Steve [een commencement speech](http://www.youtube.com/watch?v=D1R-jKKp3NA&feature=youtu.be) op Stanford University. Deze speech is voor mij een van de belangrijkste lessen geweest in mijn leven. In deze speech eindigt hij met een quote uit het magazine [Whole Earth Catalog](http://www.wholeearth.com/index.php): Stay Hungry, Stay Foolish.

Een paar weken later kocht ik op eBay die editie van Whole Earth Catalog. Uit nieuwsgierigheid voor de inhoud, maar zeker voor de achterpagina die Steve in zijn speech beschrijft. Sindsdien probeer ik me aan die quote te houden. Ik probeer mijn dochter dat idee mee te geven. Ik probeer mijn studenten dit inzicht bij te brengen. Het maakt niet uit wat je gaat doen, als je het maar met passie, liefde en constante nieuwsgierigheid doet. Daarom doe ik wat ik doe.


[![](../images/uploadimages/2011-10-06-11.12.48-225x300.jpg)](../images/uploadimages/2011-10-06-11.12.48.jpg)


#thankyousteve

Meer mooie woorden:
[Wired](http://www.wired.com/epicenter/2011/10/jobs/)
[The Next Web](http://thenextweb.com/apple/2011/10/06/celebrating-the-life-of-steve-jobs-in-photos-videos-quotes-and-tweets-updating/)
[All Things Digital](http://allthingsd.com/20111005/the-steve-jobs-i-knew/)
