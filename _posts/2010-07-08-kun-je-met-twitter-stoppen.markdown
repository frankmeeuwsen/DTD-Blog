---
author: frankmeeuwsen
comments: true
date: 2010-07-08 07:20:29+00:00
layout: post
slug: kun-je-met-twitter-stoppen
title: Kun je met Twitter stoppen?
wordpress_id: 982
tags:
- Communicatie
- Femke Halsema
- Rectec
- twitter
---

Op Rectec [kun je lezen](http://www.rectec.nl/2010/07/06/wat-we-van-halsema-twitter-kunnen-leren/) wat Bas van de Haterd vindt over het (tijdelijk) [stoppen](http://twitter.com/FemkeHalsema) van Femke Halsema's getwitter. Het Ont-Twitteren zoals het op het Binnenhof werd genoemd. Bas' conclusie: "Dus kan je zomaar stoppen met bijvoorbeeld Twitter? Ik vind eigenlijk  van niet. Met een marketingkanaal kan je stoppen, met een communicatie  kanaal niet. Twitter is als de telefoon, die zet je ook niet zomaar even  een paar maanden uit. Je kan wel bepalen waar je wel en niet over tweet  en dus gewoon goed nadenken wat de mogelijke consequenties kunnen zijn."

Is dat wel zo? Kun je als bedrijf of persoon stoppen met een communicatiekanaal? Ik vind van wel. Maar je moet inderdaad wel de juiste redenen hebben. Zo kun je stoppen met een communicatiekanaal zoals Twitter als



	
  * Je boodschap onvoldoende overkomt via het communicatiekanaal

	
  * De beoogde conversatiepartners een ander, incompatibel kanaal gebruiken

	
  * Je niet meer de mogelijkheid hebt om het kanaal actief en frequent in te zetten

	
  * De conversatie op het kanaal een ongelijkheid gaat vertonen

	
  * Het kanaal stopt

	
  * Je wordt gedwongen om te stoppen met communicatie via het kanaal


Dat zijn zo uit de mouw geschud wat redenen om te stoppen met een communicatiekanaal. Waarschijnlijk zijn er in de (wetenschappelijke) literatuur meer redenen te geven. Als ik bovenstaande lijst leg naast de reden voor Femke's tijdelijke absentie (het kwetsbareÂ  formatieproces) dan is het van een mug een olifant maken. Waarom zo duidelijk aangeven dat je stopt met zelf twitteren maar ondertussen wel alles blijft volgen? Aan de beschikbare tijd zal het dus niet liggen? Is Femke bang dat ze een geruchtenmachine aanzwengelt in het formatieproces? Haar mond voorbij praat? Een [Boekestijntje](http://www.nu.nl/internet/2169716/stoppen-met-twitter-was-mijn-eigen-besluit-.html) pleegt?

OK, dus het zo overduidelijk tijdelijk stoppen van Femke is wat overdreven, maar de overkoepelende vraag blijft: Kun je stoppen met een communicatiekanaal? Ik zeg ja, mits zie bovenstaande redenen.
