---
layout: post
title: Even uit
excerpt:
published: true
header: uit.jpg
---
Al jaren vliegen de tips om mijn oren. Het kan echt minder. Je hoeft het niet te openen. Je kunt het van je telefoon verwijderen. Er zijn apps die er voor zorgen dat je meer bewust wordt van het gebruik...

Van een iets ander kaliber zijn de artikelen over de schadelijke gevolgen, zowel fysiek als mentaal. Bij jonge kinderen, maar net zo goed bij volwassenen. Die gevolgen zijn al heftig, maar net zo schadelijk zijn de sleepnet-gevolgen. De ongebreidelde datadrift van de huisbazen waar je digitale profiel een plekje heeft. Ze houden je in hun app. Scroll gerust nog even door. De volgende video laadt vanzelf. Je hebt een antwoord. Deze foto vind je vast ook leuk. Hey kijk een sneeuwpop in grappige pose. 

Ik kan me niet eens meer herinneren wat me knoop deed doorhakken. Het moment doet me denken aan een soortgelijk moment in 1998. Toen ik besloot te stoppen met roken. Na een avond stappen werd ik wakker met meer dan een kater. Ik had me letterlijk ziek gerookt. Kuchend en rochelend lag ik mijn kater uit te liggen op de bank in Breda. Toen ik aan het einde van middag besloot dat ik nog maar eens een sigaretje zou kunnen opsteken, zag ik dat het verfrommelde pakje Marlboro leeg was. Op dat moment besloot ik niet naar de kroeg te lopen voor een nieuw pakje. Ik besloot maar te stoppen met roken. Ik had me al ziek gerookt. Waarom dan nog door gaan?

Dat was in 1998. Nu zat ik aan tafel te werken en naast me lichtte mijn telefoon weer op. Een notificatie. Een retweet meen ik. Of iemand die me besluit te volgen op Instagram. Ik weet het niet eens meer. 

Maar ineens was ik het beu. Het is teveel geworden. In ieder geval op mijn telefoon. Ik verwijder de apps en besluit eens te zien hoe lang ik het volhoudt. Na een week ben ik verbaasd over mezelf. Nog verdomd lang eigenlijk. Ik mis het niet. Niet echt. Nee, ik mis het helemaal niet. 

Op mijn telefoon staat geen Twitter, geen Instagram, geen LinkedIn, geen Facebook, geen Pinterest. De apps zijn verwijderd. Ja, ik kan de pagina's nog via de mobiele browser bezoeken maar frontaal op mijn startscherm staan nu drie andere apps: Inoreader voor mijn lees-abonnementen, Amaroq om makkelijk even bij te lezen op Mastodon en Micro.blog voor mijn tweede kleine, fijne netwerk. Overzichtelijk, klein en weg van alle drukte en toestanden op die grote netwerken. Ze houden me nu nog weg bij de drang naar de mobiele browser en de appstore.

Eenmaal op mijn laptop heb ik Twitter open staan. Check ik soms Facebook even. Pinterest is met de Kerst in aantocht wel handig. De balans voelt beter. Ik hoef deze apps niet onderweg bij me te hebben. Op de momenten dat ik even niets heb, is het prettig om rond te kijken. Of een goed artikel te lezen. 

Ik merk wel dat ik Instagram mis na deze week. Ik twijfel wat ik zal doen. 

Wordt ongetwijfeld vervolgd. 

### Headerbeeld
<a style="background-color:black;color:white;text-decoration:none;padding:4px 6px;font-family:-apple-system, BlinkMacSystemFont, &quot;San Francisco&quot;, &quot;Helvetica Neue&quot;, Helvetica, Ubuntu, Roboto, Noto, &quot;Segoe UI&quot;, Arial, sans-serif;font-size:12px;font-weight:bold;line-height:1.2;display:inline-block;border-radius:3px;" href="https://unsplash.com/@jplenio?utm_medium=referral&amp;utm_campaign=photographer-credit&amp;utm_content=creditBadge" target="_blank" rel="noopener noreferrer" title="Download free do whatever you want high-resolution photos from Johannes Plenio"><span style="display:inline-block;padding:2px 3px;"><svg xmlns="http://www.w3.org/2000/svg" style="height:12px;width:auto;position:relative;vertical-align:middle;top:-1px;fill:white;" viewBox="0 0 32 32"><title>unsplash-logo</title><path d="M20.8 18.1c0 2.7-2.2 4.8-4.8 4.8s-4.8-2.1-4.8-4.8c0-2.7 2.2-4.8 4.8-4.8 2.7.1 4.8 2.2 4.8 4.8zm11.2-7.4v14.9c0 2.3-1.9 4.3-4.3 4.3h-23.4c-2.4 0-4.3-1.9-4.3-4.3v-15c0-2.3 1.9-4.3 4.3-4.3h3.7l.8-2.3c.4-1.1 1.7-2 2.9-2h8.6c1.2 0 2.5.9 2.9 2l.8 2.4h3.7c2.4 0 4.3 1.9 4.3 4.3zm-8.6 7.5c0-4.1-3.3-7.5-7.5-7.5-4.1 0-7.5 3.4-7.5 7.5s3.3 7.5 7.5 7.5c4.2-.1 7.5-3.4 7.5-7.5z"></path></svg></span><span style="display:inline-block;padding:2px 3px;">Johannes Plenio</span></a>