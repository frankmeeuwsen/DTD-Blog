---
author: frankmeeuwsen
comments: true
date: 2009-01-20 12:30:40+00:00
layout: post
slug: jezelf-verkopen
title: Jezelf verkopen...
wordpress_id: 43
categories:
- Starten
tags:
- lezersvraag
- Opdracht
- start
---

![Please feed me!](http://incredibleadventure.nl/wp-content/uploadimages/feedme-150x150.png)En dan zit je ineens achter je laptop...te piekeren...

Ik kreeg van een bekende de volgende vraag (enigszins geanonimiseerd):"Stuur maar ff een mailtje met wat je kost en ervaring en evt wat voor idee jij erbij hebt" nadat we al wat hadden gesproken over een mogelijke leuke klus samen.

Wat heb ik in de email gezet? Lees verder...
<!-- more -->



**Subject: **The Incredible Adventure starts here...(for *NAAM OPDRACHTGEVER*)

(noot: Aangezien ik al was geÃ¯ntroduceerd en onderstaande wordt doorgestuurd heb ik het jezelf-voorstellen even weggelaten)

**Wat doe ik?**
Ik help bedrijven, merken en instellingen met het ontwikkelen van en adviseren over strategisch inzetbare digitale communicatieconcepten. Hierbij leg ik de focus op het maken van de juiste (communicatie en marketing) keuzes op online gebied. Wat zijn onze doelstellingen? Met wie willen we praten? Wat is er? Wat kunnen we? Wat willen we? Hoe moeten we dat doen? Wie hebben we nodig? Ik werk het best samen met professionals van afdeling marketing, communicatie of op directieniveau.

**Ervaring**
Ik heb 10 jaar ervaring in de bureauwereld. Ik heb samen met de oprichters het bureau [Rhinofly](http://www.rhinofly.nl) opgebouwd tot wat het nu is, een prijswinnend creatief internetcommunicatiebureau. In die tien jaar heb ik meegemaakt wat er aan bureauzijde kan gebeuren in projecten en die ervarinig maakt me waardevol voor klanten.
Ik heb onder andere gewerkt voor:

> 
> 
	
>   * Ministerie van Binnenlandse Zaken en Koninkrijksrelaties (online conceptontwikkeling Werkenbijhetrijk.nl, Verrijking en campagneontwikkeling Werkenbijdeoverheid.nl)
> 
	
>   * AIVD (conceptontwikkeling online actiesite voor de campagne The ICT Job, bekroond met Zilveren Spinaward en Gouden Magneet 2008)
> 
	
>   * Natuurmonumenten (strategie, conceptontwikkeling en ondersteuning User Interface Design vernieuwde website)
> 
	
>   * VPRO (Conceptontwikkeling en klankbord online campagne 10 jaar 3voor12 - "3voor12 redt de goede muziek")
> 
	
>   * Saab (Conceptondersteuning salescampagnes 2008)
> 
	
>   * MTV Networks (Conceptontwikkeling en -ondersteuning voor TMF Wat te doen voor je poen)
> 
	
>   * Wageningen Universiteit en Research (Strategievorming online communicatie 2008)
> 
	
>   * FunktieMediair (Concept en uitwerking online businessunit MinuteMatch, helaas niet meer actief)
> 

Ik geef geregeld [lezingen en presentaties](http://thenextspeaker.com/sprekers/frank-meeuwsen/) over nieuwe online ontwikkelingen, social media en slimmer werken/slimmer leven. Ik heb recent meegewerkt aan het nog te verschijnen Basisboek Crossmedia Communicatie, het boek Personal Branding en ik geef geregeld interviews voor vakbladen en -sites.


Hierna volgt nog een specifiek stuk over de mogelijke opdracht en de tarieven, dat laat ik nu (nog) even achterwege.

Wat vinden jullie? Te mager? Te veel? Te arrogant? Te bescheiden? Laat het weten in de comments. De meeste lezers kennen me ook. Dus vertel het me eens, wat is die eigenschap, karaktertrek, kennisgebied die mij het beste beschrijft voor jullie?

(Foto: [Sizhao](http://www.flickr.com/photos/shizhao/2415645623/))
