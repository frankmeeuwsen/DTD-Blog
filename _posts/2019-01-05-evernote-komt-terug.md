---
layout: post
title: Evernote komt terug in 2019
date: 2019-01-05 22:25:41 +1h
excerpt:
published: true
header: header-evernote.jpg
category: webtech
tags: evernote
---
Als de nieuwe CEO van Evernote [publiekelijk beloofd](https://evernote.com/blog/looking-ahead-evernotes-priorities-2019/) dat het zijn doel is om de groeiende lijst met gebruikersproblemen op te lossen, dan begin je het jaar in elk geval goed. 

Onder CEO Phil Libin werd Evernote de _unicorn_ startup die tussen 2010 en 2015 een van de meest populaire en meestgebruikte notitie-apps werd. In 2013 kwam er een zakelijke variant, want er moet toch ergens geld worden verdiend. Helaas werd op dat moment de neerwaartse trend ingezet. Links en rechts werd Evernote ingehaald door varianten en ze konden zelf niet meer de juiste koers varen. Libin moest het veld ruimen en CEO Chris O'Neill (ex-Google) kwam orde op zaken stellen. O'Neill heeft er vooral voor gezorgd dat Evernote financieel gezond bleef (of weer werd), onder zijn leiding werd een nieuwe abonnementstructuur opgezet waarmee duidelijk werd dat Evernote vooral een professionele notitie-app zou zijn. Het is niet hardop gezegd, maar de originele _community_ die Evernote groot maakte werd op een zijspoor gezet. De enthousiaste eenlingen die blogpost na blogpost volschrijven met hacks en workflows, de ZZP-ers die vertrouwen op de app voor hun werk en administratie. 
Helaas heeft dat niet het gewenste succes gebracht voor het bedrijf. Vorig jaar moest 15% van de werknemers het veld ruimen en [verloren ze managers](https://evernote.com/blog/2018-09-18-message-from-ceo/) aan de top. 

Nu is [Ian Small](https://twitter.com/iansmall) aan de beurt. Zijn [LinkedIn profiel](https://www.linkedin.com/in/iansmall/) laat behoorlijk wat omzwervingen zien. In [een blogpost](https://evernote.com/blog/looking-ahead-evernotes-priorities-2019/) over zijn eerste zestig dagen als CEO bij Evernote is hij behoorlijk duidelijk

>So while I’m still excited about inventing the future, what I’m here to tell you today is that in order to invent the future of Evernote, we first need to improve Evernote’s foundations. 

Vervolgens geeft Small een aantal doelen waar ze aan gaan werken: Een meer consistent product over alle platformen en apparaten, veranderingen in het ontwikkel- en releaseproces en verbeteringen in de infrastructuur. 

Een opmerking valt op in de post: 
> This is not an easy task. It’s one which the company has, for some number of years, not been ready to undertake. 

Hiermee geeft Small toe dat deze problemen al langer spelen. Het is natuurlijk zo dat voor elk softwarebedrijf met een publiek (en gratis) product het lastig is om de juiste keuzes te maken in het ontwikkelproces. Wat geef je voorrang, waar ga je je als team op richten, geef je de meest luide stemmen uit je community voorrang of ga je voor de lange termijn en maak je keuzes die niet altijd populair zijn? Dit was al ten tijde van Phil Libin. Elke Evernote gebruiker heeft zijn eigen lijst met verbeteringen en veranderingen die hij graag in het product zou zien. Of hebben inmiddels de handdoek in de ring gegooid en zijn overgestapt op een van de vele alternatieven die er nu zijn.

Ik ben inmiddels geen fervent gebruiker meer van Evernote. Ondanks dat ik mede-auteur ben van het e-book [Lifehacking met Evernote](https://github.com/frankmeeuwsen/Lifehacking-met-Evernote), Evernote Business Consultant was en een [blog had](https://diggingthedigital.com/tags/evernote) over Evernote, het is niet meer de app die dagelijks open staat voor me. Ik gebruik het nog wel om soms iets in op te slaan voor later zorg. Denk aan wat administratieven zaken, een cheat sheet voor software of gewoon een recept voor het avondeten. Maar Evernote is niet meer mijn "Life's Work" zoals ze in 2014 over de bühne brachten op [hun jaarlijkse conferentie](https://diggingthedigital.com/ec4-evernote-je-moderne-werkplek/). 

De uitspraken van Ian Small maken we wel enthousiast over de toekomst van Evernote. Meer dan ik dat was bij Chris O'Neill. Of ze de opgelopen achterstand tijdig kunnen inlopen, dat zal de toekomst uitwijzen. Het ecosysteem van notitie-apps is inmiddels behoorlijk rijk en de vraag is of Evernote hun ex-gebruikers weer enthousiast krijgt en of de eigen medewerkers voldoende ambitie hebben om hun CEO te volgen in zijn plannen. 

Uiteraard ben ik heel benieuwd of ze mee gaan in de decentrale trends van het web. Zal het mogelijk worden om in de Evernote omgeving [meer eigenaar te zijn](https://www.zylstra.org/blog/2016/11/how-to-leave-evernote/) van je notities en bestanden? Zonder opslag op centrale servers en met de afhankelijkheid van één bedrijf voor het voortbestaan van je verzameling? 