---
author: frankmeeuwsen
comments: true
date: 2009-06-24 10:35:03+00:00
layout: post
slug: een-leger-van-sprekers
title: Een leger van sprekers
wordpress_id: 183
tags:
- memo
- mening
- presentatie
- spreken
---

[![2136948367_aabf3f74e2_m](../images/uploadimages/2136948367_aabf3f74e2_m-150x150.jpg)](../images/uploadimages/2136948367_aabf3f74e2_m.jpg)Het sprekerscircuit. Om maar eens een onderwerp aan te snijden. Bijna elke online expert of social media strateeg die ik ken doet ook wel iets met spreekbeurten en workshops. Allemaal rijden we van het ene zaaltje naar de andere boardroom om powerpoints de wereld in te gooien met grafieken die hopelijk allemaal naar rechtsboven wijzen, gevolgd door de meest aansprekende voorbeelden van (inter)nationale bedrijven die "iets" doen met Twitter, Facebook, Hyves, Blogs, wiki of mobiel. Eindigend met een urgente kreet dat er NU iets moet veranderen anders stort je bedrijf in. Als dank een mooie fles wijn en een uitrijkaart. Heerlijk!

Nou nou Frank, wat een cynisme, is het zo erg dan?

<!-- more -->

Nee, natuurlijk niet. Maar overdrijving kan een mooie stijlvorm zijn. En ik doe er ook aan mee. Ik geef ook presentaties over de toekomst, over de mogelijkheden, over de barriÃ¨res die je tegen gaat komen. Waarom doe ik dat? Omdat ik vind dat het verhalen zijn die moeten worden verteld. Veel bedrijven zitten vast in de dagelijkse gang van zaken dat ze bijna geen tijd hebben om eens stil te staan bij de toekomst. Iedereen is zo druk om zijn business veilig te stellen ("vooral nu..."...brrr...) dat het lange termijn denken ook op de lange termijn wordt geschoven. Daarom is het goed dat er een leger aan professionals is dat signaleert, aggregeert, vertaalt en vertelt wat er om ons heen gebeurt. Zo heb ik vorige week bij Wageningen Universiteit en Research op een inspiratiedag [wat mogen vertellen](http://incredibleadventure.nl/2009/06/wurpreso/) over slimmer werken, kleine hands-on truuks om net even iets prettiger met de informatie-bombardementen om te gaan.

[![nextspeaker](../images/uploadimages/nextspeaker.png)](../images/uploadimages/nextspeaker.png)

Het leger van die professionals wordt aangevoerd door Tessa Sterkenburg van [The Next Speaker](http://thenextspeaker.com/). Via haar kun je [me boeken](http://thenextspeaker.com/sprekers/frank-meeuwsen/) voor inspiratiesessies, brainstorms, kennispresentaties en workshops over digitale communicatie, online strategie en slimmer werken. Want zeg nou zelf, niets is toch leuker dan mijmeren en praten over de toekomst? Je kunt op het [multimedia-deel](http://incredibleadventure.nl/multimedia/) van mijn site een aantal presentaties en video's vinden, zo kun je je een goed beeld vormen.

(Afbeelding: [Lumaxart](http://www.flickr.com/photos/lumaxart/2136948367/))
