---
author: frankmeeuwsen
comments: true
date: 2010-12-28 10:14:42+00:00
layout: post
slug: samen-weten-we-meer-te-voorspellen-dan-alleen
title: Samen weten we meer te voorspellen dan alleen
wordpress_id: 1304
tags:
- '2011'
- lijstjes
- voorspellingen
---

[caption id="attachment_1306" align="alignleft" width="240" caption="Photo by Bark under Creative Commons"][![](../images/uploadimages/magic8ball.jpg)](http://www.flickr.com/photos/barkbud/4165385634/in/photostream/)[/caption]

De afgelopen dagen en zeker deze laatste dagen van het jaar worden we overspoeld met lijstjes. Van de beste muziek van 2010 tot en met de sporters, bedrijven, nieuws, aanslagen, mensen, twitteraars en startups van het afgelopen jaar. Tegelijkertijd kijken we met z'n allen vooruit. Wat staat ons te wachten in 2011? Met name de internet industrie is niet vies van een fraai staaltje koffiedik-kijkerij. Je kunt geen tech-website openen zonder een voorspelling van de redactie of een gastauteur.

Maar welke voorspellingen worden nu het meest gedaan? Waar hebben "we" in de industrie nu het meeste behoefte aan als we vooruit kijken? Ik ben begonnen met een spreadsheet om de verschillende voorspellingen eens op een rij te zetten, maar het zijn er veel. Erg veel. Daarnaast lezen mijn lezers en volgers waarschijnlijk weer andere blogs dan ik lees en komen ze andere voorspellingen tegen.

Dus bij deze vraag ik mijn netwerk om mee te helpen. Vul deze [Google Spreadsheet](https://spreadsheets.google.com/ccc?key=0AqeH7_RscP84dFdTRWdLZUZpVkpUWFFOSDBodUk2Nnc&hl=en&authkey=CO3RnbEC) aan met voorspellingen die je online tegenkomt. Ik ben begonnen met een paar kleinere sites die ik tegenkwam, de groten (nationaal en internationaal) mogen er nog bij. De spreadsheet is als volgt opgebouwd



	
  * In de kolom de naam van de blog en de URL naar het artikel met voorspellingen

	
  * In de rijen zo goed mogelijk de voorspellingen in een algemene term gezet

	
  * In de cellen aangegeven op welke plaats de voorspelling staat


Nu is die plaats moeilijk absoluut te maken, aangezien er weinig echte ranglijsten zijn. Het zijn meer lijsten in willekeurige volgorde. Maar om er toch een beetje een _ranking_ aan te geven, voor deze manier gekozen. Vind je een artikel met voorspellingen, vul hem dan in de kolom aan met naam en URL en gebruik zoveel mogelijk de bestaande rijen om de voorspelling toe te voegen. Mocht hij er echt niet tussen staan, dan kun je natuurlijk een nieuwe rij toevoegen.

Ik zal donderdag of vrijdag met wat Excel abracadabra trachten een overkoepelende lijst te publiceren.

Een paar randvoorwaarden om het enigszins behapbaar te maken en te houden



	
  * Het gaat hier alleen over voorspellingen op gebied van internet en technologie. Dus lijstjes met voorspellingen op de automarkt, arbeidsmarkt, sportwereld, nieuwe artiesten, economische voorspellingen en onderwijsverzienerij stel ik niet op prijs. Graag alleen voorspellingen op gebied van internet, web, software, apps, mobile, locationbased, online entertainment etc.

	
  * Als je een lijst toe wilt voegen, kijk eerst of iemand anders deze al heeft geplaatst

	
  * Hou het netjes, je moeder, vrouw, vriend(in), baas, docent, man, slager kan meelezen.


[Kijk in de spreadsheet](https://spreadsheets.google.com/ccc?key=0AqeH7_RscP84dFdTRWdLZUZpVkpUWFFOSDBodUk2Nnc&hl=en&authkey=CO3RnbEC) en doe gezellig mee!
