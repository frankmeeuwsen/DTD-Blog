---
author: frankmeeuwsen
comments: true
date: 2013-02-03 12:28:50+00:00
layout: post
slug: doorklikdrang
title: Doorklikdrang
wordpress_id: 2841
tags:
- gedachtenstroom
---

Het schoot me ineens te binnen. De term doorklikdrang. Heb je er ooit van gehoord? Als ik er op Google komt er niets naar boven. “Dus” dan bestaat het niet. 





Doorklikdrang is de wil die je hebt om door te klikken op een interessante of pakkende titel van een artikel. Doorklikken omdat iemand een uitdagende beschrijving bij een link zet.
Doorklikdrang is toch nog even dat ene artikel willen lezen ookal moet je de bus uit of is je wekker al drie keer van de snooze gehaald.
Doorklikdrang is wat je 's avonds later achter je scherm houdt dan je eigenlijk wilde. Want stel je voor dat dat ene artikel er morgenochtend niet meer is.





Doorklikdrang is een soort verslaving om steeds verder te klikken en meer te lezen of bekijken. 





Goede koppen zijn de _crack_ voor doorklikdrangverslaafden. Een copywriter is je _dealer_. 





Is er een remedie voor? Minder nieuwsgierig zijn. Een mediadieet. Of het besef dat het internet er morgen gewoon weer is en je gerust een artikel of video een dag later kunt bekijken. 





Heb jij last van doorklikdrang?



