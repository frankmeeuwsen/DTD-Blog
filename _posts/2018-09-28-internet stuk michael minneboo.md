---
layout: post
title: Het internet is niet stuk, hooguit even in de war.
date: 2018-09-28 18:50:03 +2h
excerpt: Mijn kleine gids met artikelen om uit de online algoritmes te komen.
published: true
header: header_internetstuk.jpg
categories: bloggen
tags: video twitter facebook google rss bloggen indieweb
---
Michael Minneboo is een van de presentatoren van de podcast [Geeky Dingen](/geekydingen) en schrijver van het boek "Mijn vriend Spiderman". Ik volg Michael al enige tijd, met name vanwege [zijn onophoudelijke geeky kennis](http://www.michaelminneboo.nl/) over strips en cartoons. We delen onze twijfels en tegenstand voor het online verdienmodel waar mensen worden behandeld als algoritmisch afgeleide gedragsprofielen. Hij heeft sinds kort eveneens een vlog, waar hij me attendeerde op zijn laatste episode "Is het internet stuk". Kijk even 12 minuten mee en kom dan weer hier terug.

<iframe width="560" height="315" src="https://www.youtube-nocookie.com/embed/3_03OHhAJ6g?rel=0" frameborder="0" allow="autoplay; encrypted-media" allowfullscreen></iframe>

Leuk he? Als je mijn blog al wat langer volgt, dan zal zijn verhaal je zeker niet onbekend voorkomen, evenals zijn twijfel. Want hoe ga je om met die algoritmes? Hoe zorg je dat je niet teveel in een bubbel terecht komt? 
De afgelopen maanden heb ik hier zelf mee geÃ«xperimenteerd en wat bevindingen hier gedeeld. Speciaal voor Michael daarom een handig doorkliklijstje met artikelen over de stappen die je kunt zetten. 

* Iedereen ontvolgen op Twitter, [waarom en hoe](/Ontvolg/) ik dat deed en [hoe dat beviel](/Twitter-uitlezen/). 
* Hoe [verwijder je je Facebook account](/mijn-facebook-account-is-echt-weg/)?
* Hoe [stop je met de diensten van Google](/Afscheid-Google-Apps/)?
* Wat zijn alternatieve netwerken, zoals [Mastodon](/Mastodon/)?
* Hoe start je een [eigen Mastodon server](/Nieuw-Mastodon-account/)?
* Hoe gebruik ik RSS als [mijn online leesmap](/RSS-revisited/)?
* Wat is het [Indieweb](/Indieweb)?
* Blogs zijn een open einde. [Begin gewoon](/Een-open-einde/).
* Bloggen is [Punkrock Publishing](/Punkrock-Publishing/) volgens mij. Met een overzichtje van mijn [blogjaren](/blogjaren/).

Mijn blog is niet in WordPress gemaakt, alles is met de hand in elkaar geklust. Ik begin nu wel de beperkingen te merken. Bovenstaande lijstje heeft me zo'n 15 minuten gekost om bij elkaar te zoeken en ik weet dat er meer is over deze onderwerpen. Misschien moet ik toch weer eens een volgende stap zetten met dit blog. Zoals een zoekmachine toevoegen. Al is het maar voor mijn eigen gemak...

Maar terug naar Michael: Dank voor je leuk vlog, een mooi onderwerp waarvan je weet dat we er prima een avond over door kunnen bomen. Bij deze de uitnodiging om dat eens te doen! Dan kun je me meteen bijpraten over de afgelopen jaren in stripland. Vroeger was ik een fervent stripboek-lezer maar toen de puberteit en het uitgaan mijn leven overnam is dat verloren gegaan. Ik hoor graag wat ik mis en waarom ik weer meer strips moet gaan lezen!