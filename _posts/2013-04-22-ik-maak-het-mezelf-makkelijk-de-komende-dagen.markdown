---
author: frankmeeuwsen
comments: true
date: 2013-04-22 21:36:49+00:00
layout: post
slug: ik-maak-het-mezelf-makkelijk-de-komende-dagen
title: Ik maak het mezelf makkelijk de komende dagen…
wordpress_id: 3318
---

![brent](../images/uploadimages/brent-300x200.jpg)Morgen begin ik bij een nieuwe opdrachtgever. Daarnaast zit ik midden in een groot project bij de Hogeschool Utrecht waar meerdere hogescholen bij zijn betrokken.
Al met al geeft me dat de komende tijd iets minder hersenruimte om hele lange en uitgebrei…

_**What the fuck…wat een smoesjes…Echt….**_

Ik wilde bovenstaande echt serieus schrijven en publiceren. En me verontschuldigen dat ik de komende tijd wat kortere artikelen zou schrijven. Maar waarom zou ik me verontschuldigen? Het is mijn [platform](http://incredibleadventure.nl/2013/01/een-digitaal-platform-in-drie-delen/). Het zijn mijn [meters](http://incredibleadventure.nl/2013/03/meters-maken/) die ik maak. Het is mijn [moederschip](http://incredibleadventure.nl/2010/01/welkom-op-het-moederschip/). Les één van de blogworkshop: Het is _je eigen_ verantwoordelijkheid.





_On with the show._

Twee quotes vanuit het internet vandaag.



	
  1. Jason Calacanis in de mail vandaag over autoresponders: “_Mark Cuban, Larry Page, Steve Jobs and Elon Musk have never had autoresponders. If you’re truly important, you have learned how to deal with email flow. If you’re ‘almost important,’ you put on an email autoresponder telling folks – desperately – that you’re really important_”

	
  2. Dave Allen in de mail vandaag over [interrupties op de werkvloer](http://www.davidco.com/newsletters/archive/0313.html): _I empathize with the frustrations of people who start to get better control of their own world but have to deal with a lot of organizational Neanderthals who would rather victimize everyone else with their random and scattered focus._


Zijn ze gerelateerd? Meh…een beetje misschien. Maar ze blijven wel hangen bij me. Omdat ik zelf een hekel heb aan autoresponders. Elke mail die ik uitstuur naar anderen met een verwachting op antwoord is voor mij een actie om te wachten. Autoresponders rondom vakantie zijn een geval apart, dat is zo. Maar als ik een automatisch antwoord krijg dat je twee keer per dag je mail checkt…I don’t care. Als je maar doet wat er moet gebeuren.
En daar komt uitspraak twee om de hoek van GTD-bedenker David Allen. Prima column hoe je met onverwachte onderbrekingen op de werkvloer om kunt gaan. Uiteraard gaat het hier uiteindelijk om de GTD systematiek, maar zijn weg er naar toe is wel interessant om te lezen.

Nog interessante quotes in de mail gekregen vandaag?
