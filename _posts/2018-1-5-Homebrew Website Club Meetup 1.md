---
layout: post
title:  Eerste Homebrew Website Club meetup in Nederland
excerpt: Op 11 januari vindt de eerste Nederlandse editie plaats van de Homebrew Website Club 
published: true
header: homebrewwebsiteclub.jpg
syndication: indienews
categories: 
    - indieweb
---
Tijdens mijn eerste kennismaking met de principes en ideeën van het IndieWeb kwam ik eveneens terecht op verslagen van bijeenkomsten van de [Homebrew Website Club][1]. Iedereen met een beetje kennis van de computergeschiedenis, weet dat dit een ode is aan de Homebrew Computer Clubs uit de jaren '70. Een club computerhobbyisten die bestaan heeft van 1975 tot 1977. Op deze bijeenkomsten praatten de leden over computers en om schema's programmeertips te delen. Uit [deze club][2] kwamen beroemde oprichters van bedrijven voort zoals Steve Jobs en Steve Wozniak van Apple. 

De Homebrew Website Club is een twee-wekelijkse bijeenkomst voor en van iedereen die geïnteresseerd is in het bouwen, ontwikkelen en verbeteren van zijn eigen website. Of je nu een persoonlijke website beheert, een indie-webreader bouwt of andere (onafhankelijke) applicaties, deze bijeenkomsten zijn speciaal voor jou. 

Op *11 januari* vindt de eerste Nederlandse editie van de Homebrew Website Club plaats bij [A Lab][3] in Amsterdam (Noord, naast Eye Fotomuseum). De avond begint om 18:30 uur en is gratis toegankelijk voor iedereen die wil leren hoe je je eigen website maakt, gebruikmakend van de [Indieweb principes][4]. De avond wordt rond 22:00 uur afgesloten. Drankjes en een hapje zijn aanwezig. Je kunt je aanmelden via [de Wiki][5] of via email naar [ismay@a-lab.nl][6]

Helaas kan ik zelf niet aanwezig zijn bij deze editie. Ik zit volgende week in Las Vegas op een iets groter evenement, de [CES 2018][7]. Samen met een aantal collega's van Triggi staan we in het Holland Startup Pavilion en zitten we bomvol afspraken met pers, investeerders en nieuwe kanaalpartners. Een drukke week, maar ik hoop later nog wat terug te lezen of te zien van de avond!

Homebrew Website Club: [https://indieweb.org/Homebrew\_Website\_Club][8]

[1]:	https://indieweb.org/Homebrew_Website_Club
[2]:	https://en.wikipedia.org/wiki/Homebrew_Computer_Club
[3]:	https://a-lab.nl/events/indieweb-homebrew-website-club-meetup
[4]:	https://indieweb.org/principles
[5]:	https://indieweb.org/events/2018-01-11-homebrew-website-clubAmsterdam
[6]:	mailto:ismay@a-lab.nl
[7]:	https://www.ces.tech/
[8]:	https://indieweb.org/Homebrew_Website_Club