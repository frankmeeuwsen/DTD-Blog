---
author: frankmeeuwsen
comments: true
date: 2013-01-03 09:00:32+00:00
layout: post
slug: waarom-ik-hetzelfde-ben-als-seth-godin
title: Waarom ik hetzelfde ben als Seth Godin
wordpress_id: 2639
tags:
- boek
- evernote
- lifehacking
- permissie
- selfpublishing
- seth godin
---

![sethhead](../images/uploadimages/sethhead-150x150.png)Toegegeven, ik heb niet het kapsel van Seth Godin en zeker niet de spreekstal-_skills_ die hij heeft. Ik volg hem al sinds zijn gratis boek “[Permission Marketing](http://www.sethgodin.com/permission/)” waarin ik voor het eerst een dreun tegen mijn hoofd kreeg over het failliet van het traditionele marketingdenken. Ik ben een fan van zijn boeken en zijn denken, en ik blijf tegelijk graag kritisch over zijn voorbeelden en over-Amerikaans optimisme.
Maar dat optimisme is goed! Dat moet er wel inblijven! Het resulteert in mooie projecten zoals zijn laatste [Kickstarter campagne](http://www.kickstarter.com/projects/297519465/the-icarus-deception-why-make-art-new-from-seth-go). Hier haalde hij 287.342 dollar op voor de publicatie van zijn nieuwe boek _The Icarus Deception_. Eind vorig jaar kreeg ik het [eerste cadeau](http://incredibleadventure.nl/2012/12/waarom-je-nog-best-boeken-op-papier-kunt-uitgeven-maar/) binnen, ik probeer er zo nu en dan eens in te bladeren.


Maar ik dwaal af.


Want waarom ben ik hetzelfde als Seth Godin? En met mij de mede-auteurs [Oskar van Rijswijk](http://scriptogr.am/ovanrijswijk/) en [Patrick Mackaaij](http://www.eenmanierom.nl/)?

[Hierom](http://www.fiercecontentmanagement.com/story/seth-godin-margaret-atwood-reveal-new-publishing-strategies/2013-01-01)

_**“Seth Godin, Margaret Atwood reveal new publishing strategies”**_

De schrijver van het artikel betoogt dat Seth en Margaret bezig zijn om nieuwe uitgeef strategieën te proberen. Al lezende kreeg ik het gevoel dat wij met [Lifehacking met Evernote](http://ebooks.lifehacking.nl/shop/lifehacking-met-evernote/) niet veel anders bezig zijn.



	
  1. Seth Godin gebruike Kickstarter om 10.000 lezers te krijgen die in zijn boek wilden investeren. Wij hebben hetzelfde gedaan met ons eigen platform, waarbij we 2.000 fans hadden die voor een _kickstart_ zorgden bij de lancering van het e-book.

	
  2. Margaret Atwood gebruikt [Byliner](http://byliner.com/index1) om haar nieuwe titel in delen te schrijven en verkopen. Ze werkt per episode. Wij noemen dit het software-model: Van een eerste editie naar verbeterde versies. Via updates krijg je elke maand extra hoofdstukken van ons. In februari is het boek gereed.


Ik vind het te gek dat we op dezelfde wijze denken en werken als twee groten in het veld. Hetzelfde gevoel krijg ik als ik APE lees van Guy Kawasaki. [Een boek](http://www.amazon.com/gp/product/0988523108/ref=as_li_ss_tl?ie=UTF8&tag=punkeycom-20&linkCode=as2&camp=1789&creative=390957&creativeASIN=0988523108) (affiliate link) wat ik zeer aanbeveel als je geïnteresseerd bent in _self-publishing_. In dit boek lees ik veel terug over de stappen die wij hebben gezet en de fouten die we hebben gemaakt.

Drie voorbeelden die me het geloof geven dat ik op de goede weg ben met het uitgeven van boeken via Lifehacking. Natuurlijk staat of valt alles met de lezers en kopers van het boek. Daar is een eigen digitaal platform onontbeerlijk voor. Hoe je dat kunt aanvliegen [schreef ik gisteren](http://incredibleadventure.nl/2013/01/een-digitaal-platform-in-drie-delen/). De komende tijd zal ik hier meer schrijven over deze onderwerpen. Zoveel mogelijk uit eigen ervaring, maar natuurlijk ook met links en inspiratie van buitenaf.
