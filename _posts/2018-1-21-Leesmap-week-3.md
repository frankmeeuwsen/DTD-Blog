---
layout: post
title: Een leesmap over openheid, meningsuiting en Ice Cube.
excerpt: Week 3 alweer. Tijd voor een nieuwe leesmap!
published: true
header: leesmap.png
category: 
    - random
tags: leesmap privacy internethistorie indieweb muziek
---
De CES zit er op, mijn jetlag is wel weg en de Kerstvakantie voelt als een verre vrije dag uit het verleden. Zoals ik al eerder deze week schreef, er was vorige week geen leesmap. Daarom deze week een iets dikkere editie. Niet direct m√©√©r links, maar dat wat is gelinkt, heeft meer inhoud. Vind ik dan. 

## Zijn het gouden tijden voor de vrijheid van meningsuiting?
Een van de meest relevante artikelen die ik de afgelopen tid heb gelezen. In de februari editie van Wired schrijft Zeynep Tufekci zeer kritisch over de grote online netwerken en hoe zij een nieuwe vorm van censuur kunnen bewerkstelligen. Niet door dissidente stemmen de mond te snoeren, maar door een platform te bieden voor _alternatief nieuws_ en "bot-fueled campaigns of trolling and distraction, or piecemeal leaks of hacked materials, meant to swamp the attention of traditional media."
Tufekci maakt een interessant vergelijk met de opkomst van _The Birth of a Nation_ en _Triumph des Willens_. Twee films die respectievelijk van invloed zijn geweest in de opkomst van de Ku Klux Klan en Nazisme. Toen deze films uitkwamen stond de beeldtaal en gebruik van dit medium nog in de kinderschoenen. Des te groter was de invloed van deze titels op het publiek. Het duurde generaties voor er politieke, culturele en institutionele tegenkrachten kwamen op nieuwe informatie technologie. We zijn met het internet al een dikke 25 jaar (commercieel) bezig, maar de gebeurtenissen van de afgelopen paar jaar maken het niet eenvoudiger. Aanrader!

üí≠[It's the (Democracy-Poisoning) Golden Age of Free Speech](https://www.wired.com/story/free-speech-issue-tech-turmoil-new-censorship/amp)

## De digitale antiquariaat

Eerlijk is eerlijk, ik moet het zelf nog lezen, maar deze serie artikelen lijkt me zo enorm de moeite waard: A Net before the web. In de eerste editie gaat het over The Source, een van de eerste online services uit de jaren '80. De hele site zit vol met geschiedenisverhalen uit de digitale dagen van weleer. Ik hou er van.

üóù[A Net Before the Web, Part 1: The Establishment Man and the Magnificent Rogue](https://www.filfre.net/2017/10/a-net-before-the-web-part-1-the-establishment-man-and-the-magnificent-rogue/)

## De kracht van radio
Ik ben geen radiojongen. In het verleden zat ik gekluisterd aan de radio voor programma's als The Soulshow, De Wilde Wereld en Curry & Van Inkel. Maar inmiddels heb ik vrijwel nooit meer een radio aan staan. Misschien mis ik wel een heleboel. Misschien valt dat wel mee. Of? In de notities van [deze presentatie](http://idlewords.com/talks/ancient_web.htm) lees je over de geschiedenis van radio en welke politieke kracht dit medium heeft. Wellicht nog meer dan het hierboven genoemde film. Wederom wordt het vergelijk getrokken met de technologie van nu en hoe dit in de politieke arena van doorslaggevende betekenis kan zijn. Niet heel opbeurend, wel nodig om te beseffen. 

üìª[Legends of the ancient web](http://idlewords.com/talks/ancient_web.htm)

## Wat doet Microblog nu eigenlijk?
Ik heb al eerder geschreven over [Micro.blog](https://micro.blog/), de _new kid on the block_ van sociale netwerken en blogplatformen. In een uitgebreid interview met maker Manton Reece wordt veel meer duidelijk over het hoe, het waarom en de toekomst van het platform. Interessant! Je kunt je nu trouwens gratis aanmelden bij de dienst. Ik ben er [te vinden](http://micro.blog/frank) onder mijn eigen naam.

üé§[An interview with Manton Reece of Micro.blog](http://cdevroe.com/2018/01/19/interview-manton/)

## Paradigma shifts
Ik ben geen fan van dergelijke _buzzwords_ omdat elke snelle startup in de pitch al snel schiet naar de Paradigm Shift die de dienst kan bewerkstelligen. Ik ben ongeveer op de helft van het artikel "[Paradigm shifts for the decentralized Web](https://ruben.verborgh.org/blog/2017/12/20/paradigm-shifts-for-the-decentralized-web/)" en tot op heden stelt het me niet teleur. Ruben Verborgh stelt een aantal mogelijkheden hoe we het web weer decentraal kunnen maken. Zonder verlies van de mooie technische mogelijkheden die veel centrale sociale silo's nu bieden. Boeiend!

üåà[Paradigm shifts for the decentralized Web](https://ruben.verborgh.org/blog/2017/12/20/paradigm-shifts-for-the-decentralized-web/)

## Het was een goede dag
Ice Cube's Today was a good day is een klassieke hiphop track. Jarenlang was onduidelijk _w√©lke_ dag Ice Cube nu zo'n goede vond. Een fan ging op onderzoek uit aan de hand van aanwijzigingen in de tekst en hij kwam er achter dat het 20 januari 1992 moest zijn. En ja...dat ging natuurlijk viraal en d√°t had weer verstrekkende gevolgen voor de fan zoals je in [deze Twitter thread](https://twitter.com/DonovanStrain/status/954789040993157120) kunt lezen.

**Naschrift**: Sargasso schrijft eveneens [een zeer fraai betoog](http://sargasso.nl/doorbreek-monopolies-met-open-standaarden/) waarom monopolies met open standaarden kunnen worden doorbroken! 