---
author: frankmeeuwsen
comments: true
date: 2011-04-07 07:51:31+00:00
layout: post
slug: social-media-in-nederland-een-realitycheck
title: Social Media in Nederland - een realitycheck?
wordpress_id: 1494
tags:
- social media
- video
---

De toekomst is moeilijk te voorspellen, maar het is wel datgene wat marketeers en communicatieprofessionals het liefste doen. Wat je dan overhoudt zijn algemeenheden, vaagheden en uitspraken die je later op allerlei manieren kunt interpreteren. Dat is het gevoel wat ik overhield na het bekijken van onderstaande video over het gebruik van social media Â in Nederland. De cijfers geven een aardige realitycheck van de situatie. In [de reacties](http://www.youtube.com/watch?v=PONAp7NQZoI#) bij de video, die verbazingwekkend inzichtelijk zijn voor de standaarden van YouTube, wordt melding gemaakt over verschillende databronnen, meetdata en een veranderende situatie.

http://www.youtube.com/watch?v=PONAp7NQZoI#

Ik vind met name het einde erg ontluisterend. Zo staat er bij de kansen: "_Applicaties worden geavanceerder_". Tja, dat is nogal een dooddoener. gezien de technologische ontwikkelingen en het feit dat we als mensheid altijd "voorwaarts" willen, is het een logische gedachte dat apps steeds omvangrijker en meerkoppig worden. Op dit moment bevindt social media (als containerbegrip) zich in een dal. Door de overvloed aan ontwikkelingen beginnen mensen zich meer af te vragen wat het nut is. Door het toenemend gebruik van anderen dan early adapters, neemt de ergernis ook toe.

Het zijn fraaie cijfers. Of ze nu exact kloppen doet er niet zoveel toe, het laat een trend zien en het geeft een snapshot van de situatie in Nederland. Nu nog verder werken en onderzoeken aan een meer inzichtelijke toekomstvoorspelling!
