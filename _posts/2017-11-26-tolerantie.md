---
layout: post
title: De traditie van tolerantie
excerpt: Welke traditie zie je liever veranderen?
published: true
header: tolerantie.jpg
---
Arjen Lubach weet naar mijn mening de juiste argumenten te brengen in heikele discussies. Ik hoef denk ik niet uit te leggen _welke_ heikele discussie de afgelopen week speelt en in elk geval nog tot en met 5 december actueel zal zijn.

In zijn Zondag met Lubach haalt Arjen argumenten van voor- en tegenstanders naar voren en laat _en passant_ duidelijk doorschemeren wat zijn eigen mening hier in is. En dat is prima. Graag zelfs. Liever duidelijk voor je eigen mening staan en weten dat je tegenwind krijgt dan je verschuilen achter de "ik wil niemand kwetsen" kaart. Iedereen is wel eens gekwetst. Zelfs in [de column][1] van een 50-plus magazine (opa vertelt!) kunnen ze dat duidelijk uitleggen. 

Je zult het nooit met iedereen eens zijn en niet iedereen zal het met jou eens worden. En dat hoort zo te blijven. Dat is inderdaad een traditie in ons land. De traditie van tolerantie. De traditie die we Ã©cht kwijt dreigen te raken. En dat zou eeuwig zonde zijn. Want dat is meteen het andere punt wat Lubach maakte met zijn Doutzen Kroes fragment: Werd in 2009 bij Pauw & Witteman (VARA!) nog schamper gelachen om haar opmerking dat "Zwarte Piet toch echt niet meer kan", inmiddels is het tij aan het keren. Dat gaat niet heel snel, maar het gebeurt. 

Je kunt tegen een rivier schreeuwen dat ze sneller moet stromen om het landschap te veranderen maar het zal geen effect hebben. Evenmin dat je de stroom kunt stoppen met een dam. Die dam zal uiteindelijk breken onder het gewicht van het water. Je kunt van die rivier niet verlangen dat ze ineens de andere kant op zal stromen.

Boosheid, demonstraties en racisme-kaarten zorgen er niet voor dat de veranderingen sneller gaan. Ze gaan zoals ze gaan. In hun eigen tempo. Blokkades, huisbezoeken en invallen brengen een vorm van extremisme met zich mee die zich tegen je keert. 

Traditie verandert. Altijd. Ik zie liever de traditie van een kinderfeest veranderen dan de traditie van tolerantie, waar een land, een volk om bekend staat. 

ðŸ“º [Kijktip: Zondag met Lubach - Zwarte Piet][2]

<a style="background-color:black;color:white;text-decoration:none;padding:4px 6px;font-family:-apple-system, BlinkMacSystemFont, &quot;San Francisco&quot;, &quot;Helvetica Neue&quot;, Helvetica, Ubuntu, Roboto, Noto, &quot;Segoe UI&quot;, Arial, sans-serif;font-size:12px;font-weight:bold;line-height:1.2;display:inline-block;border-radius:3px;" href="https://unsplash.com/@baileyzindel?utm_medium=referral&amp;utm_campaign=photographer-credit&amp;utm_content=creditBadge" target="_blank" rel="noopener noreferrer" title="Download free do whatever you want high-resolution photos from Bailey Zindel"><span style="display:inline-block;padding:2px 3px;"><svg xmlns="http://www.w3.org/2000/svg" style="height:12px;width:auto;position:relative;vertical-align:middle;top:-1px;fill:white;" viewBox="0 0 32 32"><title></title><path d="M20.8 18.1c0 2.7-2.2 4.8-4.8 4.8s-4.8-2.1-4.8-4.8c0-2.7 2.2-4.8 4.8-4.8 2.7.1 4.8 2.2 4.8 4.8zm11.2-7.4v14.9c0 2.3-1.9 4.3-4.3 4.3h-23.4c-2.4 0-4.3-1.9-4.3-4.3v-15c0-2.3 1.9-4.3 4.3-4.3h3.7l.8-2.3c.4-1.1 1.7-2 2.9-2h8.6c1.2 0 2.5.9 2.9 2l.8 2.4h3.7c2.4 0 4.3 1.9 4.3 4.3zm-8.6 7.5c0-4.1-3.3-7.5-7.5-7.5-4.1 0-7.5 3.4-7.5 7.5s3.3 7.5 7.5 7.5c4.2-.1 7.5-3.4 7.5-7.5z"></path></svg></span><span style="display:inline-block;padding:2px 3px;">Bailey Zindel</span></a>


[1]:	http://www.saarmagazine.nl/bent-gekwetst-bent-gewoon-zeikerd/
[2]:	https://www.youtube.com/watch?v=KjosGL5YwPw