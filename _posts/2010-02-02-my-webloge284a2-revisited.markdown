---
author: frankmeeuwsen
comments: true
date: 2010-02-02 22:45:29+00:00
layout: post
slug: my-weblog%e2%84%a2-revisited
title: My Weblog™ revisited
wordpress_id: 513
tags:
- aboutblank
- oldskool
- punkey
---

Tijdens mijn werk voor [Bloghelden](http://www.bloghelden.nl) (ja, echt! Bijna Klaar! Nu al wel [Te Bestellen](http://www.managementboek.nl/boek/9789022996997/bloghelden_frank_meeuwsen?affiliate=1703)!) kwam ik op wat oude edities van het weblogmagazine [About:blank](http://www.aboutblank.nl). Ik ben daar van 2003 tot (ongeveer) 2008 redacteur geweest en heb vooral geschreven over de ontwikkelingen in weblogs. Zie het als een voorproefje op Bloghelden of een blik in het verleden, maar ik publiceer vandaag een van de  oude artikelen n op n weer op mijn eigen blog. De originele publicatiedatum is 1 november 2003 en het onderwerp: commerciële weblogs...
<!-- more -->
[![](../images/uploadimages/abheader1.png)](../images/uploadimages/abheader1.png)


# My Weblog™


Het is een discussie die al een tijdje rondzingt. Mag commercieel loggen?          Is het de volgende stap in de evolutie van de weblog of is het pertinent          not-done om je te binden aan een merk, een organisatie of "gedachte"?          Mag je wel spreken van een "commerciele gedachte" als het over          webloggen gaat of moeten we ons houden aan het non-conformisme en de regels          van de anarchie? Misschien moeten we het commercieel loggen van een andere          kant bekijken.

Ik heb afgelopen week het congres [Fusion          2003](http://web.archive.org/web/20040517104448/http://www.fusion2003.nl/) bezocht. Een congres voor communicatie, marketing, sales en Direct          Marketing. Dit bezoek was deels uit eigen interesse, maar grotendeels          vanuit zakelijk oogpunt. Maar dat terzijde. Het is een typisch congres:          mooie lokatie, interessante sprekers, veel bla bla en je mag ongestoord          naar de borsten van vrouwen kijken. Want je moet toch weten wat er op          dat naamkaartje staat! Voor vrouwen die naar mannentorso's kijken geldt          natuurlijk hetzelfde.

Een van de sprekers is de algemeen directeur van IgloMora, bekend van          zo'n beetje alles wat in het koel- en vriesvak van de plaatselijke supermarkt          is te vinden. Hij gaf een betoog over onder andere merken. Hij gaf een          aantal kenmerken waar een merk aan moet voldoen. En onbedoeld had ik het          gevoel dat ik naar een soort definitie van een weblog(ger) zat te luisteren.          Lees even met mijn aantekeningen mee:



	
  * Een merk is open, niet gesloten

	
  * Een merk zorgt voor dialoog, geen monoloog

	
  * Een merk heeft een idee, een mening

	
  * Een merk geeft

	
  * Een merk manipuleert niet en controleert niet

	
  * Een merk is in beweging

	
  * Een merk houdt van vernieuwing, neemt risico's

	
  * Een merk bindt, maar verovert niet

	
  * Een merk gaat uit van zijn eigen kracht


Als je het zo leest, even een beetje tussen de regels door, dan lijkt          het wel alsof je een weblog met een merk kunt vergelijken. En ergens is          dat ook wel zo. De bekende weblogs zijn eigenlijk ook een merk. Je kent          ze, je krijgt er een bepaald gevoel bij, ze geven een beetje richting.          Zie bovenstaande lijst. Sommigen vertikken het om richting te geven, ook          dat is een ken-merk. Retecool is een merk. Oftie nou wil of niet. Tonie.net          was een merk, net als Alt0169. En voor de echte die-hards is "Le          Temps Perdu" het verloren gegane topmerk van onze zuiderburen.

Dus waarom zou je als weblog niet commercieel kunnen zijn? Natuurlijk          wel! Op elke weblogmeeting zie ik weer de eigen geknutselde shirts, stickers          en petjes. Niks mis mee. Do It Yourself staat hoog in het vaandel bij          de loggers.
Maar dan is het toch een kleine stap naar de commercie? Kom kom...pak          er wat marketingboekjes bij, leer wat interessante afkortingen en rijtjes          uit je hoofd (de 4 P's, AIDA, Kennis-Houding-Gedrag, SPIN-gesprekken)          en je bent klaar voor het grote geld! Klaar om je eigen weblog commercieel          uit te gaan buiten! Elk weblog zijn eigen ™-etje!

Het klinkt misschien wat banaal zoals ik het hier beschrijf, maar ik          zie binnen niet al te lange tijd de eerste echt commerciele logger voor          het grote geld gaan. Niet via wishlistjes en Amazon-klikjes, maar simpelweg          je weblog werkelijk als merk wegzetten en er je brood mee verdienen. Naast          je dagelijkse beslommeringen bijvoorbeeld toegang vragen tot de meer persoonlijke          logjes, of juist de links die je verzamelt. De meeste loggers hebben een          feilloos geheugen als het gaat om oude postjes of als het gaat om sites          die ze al eens hebben gezien. Is daar niet iets mee te doen?

Ja maar Punkey! Wat about de regels van de anarchie? Ik kan me dan toch          niet meer vertonen op een weblogmeeting of onder mijn weblogvrinden? Nou          en? Misschien zijn we ook wel eens toe aan een wat meer serieuze benadering          van het webloggen _naast_ het brede spectrum aan weblogs wat we          nu hebben. Ik verwacht niet dat elke weblogger serieus over zijn postjes          en zijn "richting" gaat nadenken. Maar diegene die het wel doen,          die wil ik graag eens spreken. Want ik ben benieuwd hoe zij denken over          het webloggen als "fenomeen", als "nanojournalistisch medium".          Want ik denk dat iedereen die een weblog heeft, onbedoeld bezig is een          merk weg te zetten. Soms een verschrikkelijk individueel merk. Maar zeker          een merk dat blijft.

Mooi toch?


http://www.managementboek.nl/boek/9789022996997/bloghelden_frank_meeuwsen?affiliate=1703
