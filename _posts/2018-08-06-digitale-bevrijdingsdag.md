---
layout: post
title: Vier Digitale Bevrijdingsdag op de verjaardag van het Web
date: 2018-08-06 10:38:08 +2h
excerpt: Vandaag vieren we de verjaardag van het World Wide Web en geef ik je een paar tips voor privacyvriendelijke alternatieve browsers, mailprogramma en berichtendiensten. 
published: true
header: digitalebevrijdingsdag.jpg
syndication: indienews
category: webtech
---
Vandaag vieren we de verjaardag van [de eerste website](http://info.cern.ch/hypertext/WWW/TheProject.html) op het internet. 27 Jaar geleden, op 6 augustus 1991, kwam deze pagina online en het wordt algemeen gezien als de allereerste website op het toen net publieke World Wide Web. De geboorte van het web is onlosmakelijk verbonden aan Sir Tim Berners-Lee, maar wist je dat er eveneens twee Nederlanders bij betrokken waren? Willem van Leeuwen was verbonden aan [Nikhef](https://www.nikhef.nl/),het Nationaal instituut voor subatomaire fysica. Ze houden zich bezig met onderwerpen als het higgsdeeltje, antimaterie en de oerknal. In 1992 was het van Leeuwen die servers [online zette](https://nic.nikhef.nl/~a03/www/default/NikhefGuide.html) (Chrome geeft een waarschuwing voor een onveilige site, gewoon doorklikken) vanaf het instituut en veel feedback gaf op de originele W3 browsercode. 
[Eelco van Asperen](https://en.wikipedia.org/wiki/Eelco_van_Asperen) was werkzaam bij de Erasmus Universiteit in Rotterdam. Hij herschreef de software van de tweede browser ooit, de [Line Mode Browser](https://en.wikipedia.org/wiki/Line_Mode_Browser) zodat deze onder andere systemen beschikbaar werd. 

## Digitale Bevrijdingsdag
De geboorte van het World Wide Web is een van de meest [significante momenten](https://web.archive.org/web/20160630220524/https://www.britishcouncil.org/80moments/?_e_pi_=7%2CPAGE_ID10%2C5655166218) in onze huidige maatschappij. Het heeft onze wereld geschapen en heeft de kracht om iedereen met elkaar in contact te brengen. De mogelijkheden van het web zijn ongekend en elke dag zien we weer hoe mooi het internet kan zijn. Helaas zien we meer en meer ontwikkelingen die het web in een kwaad daglicht zetten. Privacyschendingen op sociale netwerken, overheden en bedrijven die een onstilbare datahonger hebben en [surveillance-kapitalisme](https://www.marketingfacts.nl/berichten/de-surveillance-van-facebook-en-google-is-het-nieuwe-kapitalisme) domineren steeds meer de conversatie over het internet. 

Vandaag is het [Digitale Bevrijdingsdag](https://www.digitalebevrijdingsdag.nl/), een landelijke dag om stukje bij beetje je digitale vrijheid terug te krijgen. Op de site vind je veel tips en links hoe jij met een simpele klik een verschil kunt maken voor jezelf. Zo kun je bijvoorbeeld:

* Een alternatieve browser gebruiken zoals [Firefox](https://www.mozilla.org/en-US/firefox/new/)
* Een andere zoekmachine gebruiken zoals [DuckDuckGo](https://www.duckduckgo.com/) of [Startpage](https://www.startpage.com/)
* Een ander mailprogramma gebruiken zoals [Thunderbird](https://www.thunderbird.net/en-US/) of [FastMail](https://www.fastmail.com/)
* Een andere berichtendienst gebruiken in plaats van WhatsApp, bijvoorbeeld [Signal](https://signal.org/). Je kunt mij daar al prima bereiken mocht je willen. 
* Blokkeer online trackers en advertenties met de [EFF Privacy Badger](https://www.eff.org/privacybadger).

Meer tips en links vind je op de gratis gids van DaniÃ«l Verlaan: [Laat Je Niet Hack Maken](https://www.laatjeniethackmaken.nl/). Een aanrader! Of kijk eens rond op [Privacytools](https://www.privacytools.io/) voor meer kennis en instrumenten om je te beschermen voor online surveillance.

Je hoeft niet als een kluizenaar online te leven met deze tools. Lees er over, begrijp wat de gevolgen zijn van je huidige online gedrag en kijk wat je zelf wilt veranderen. 

<a style="background-color:black;color:white;text-decoration:none;padding:4px 6px;font-family:-apple-system, BlinkMacSystemFont, &quot;San Francisco&quot;, &quot;Helvetica Neue&quot;, Helvetica, Ubuntu, Roboto, Noto, &quot;Segoe UI&quot;, Arial, sans-serif;font-size:12px;font-weight:bold;line-height:1.2;display:inline-block;border-radius:3px;" href="https://www.digitalebevrijdingsdag.nl/" target="_blank" rel="noopener noreferrer"><span style="display:inline-block;padding:2px 3px;"><svg xmlns="http://www.w3.org/2000/svg" style="height:12px;width:auto;position:relative;vertical-align:middle;top:-1px;fill:white;" viewBox="0 0 32 32"><title>unsplash-logo</title><path d="M20.8 18.1c0 2.7-2.2 4.8-4.8 4.8s-4.8-2.1-4.8-4.8c0-2.7 2.2-4.8 4.8-4.8 2.7.1 4.8 2.2 4.8 4.8zm11.2-7.4v14.9c0 2.3-1.9 4.3-4.3 4.3h-23.4c-2.4 0-4.3-1.9-4.3-4.3v-15c0-2.3 1.9-4.3 4.3-4.3h3.7l.8-2.3c.4-1.1 1.7-2 2.9-2h8.6c1.2 0 2.5.9 2.9 2l.8 2.4h3.7c2.4 0 4.3 1.9 4.3 4.3zm-8.6 7.5c0-4.1-3.3-7.5-7.5-7.5-4.1 0-7.5 3.4-7.5 7.5s3.3 7.5 7.5 7.5c4.2-.1 7.5-3.4 7.5-7.5z"></path></svg></span><span style="display:inline-block;padding:2px 3px;">Digitale Bevrijdingsdag</span></a>
