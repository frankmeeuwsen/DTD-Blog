---
author: frankmeeuwsen
comments: true
date: 2013-11-25 09:22:45+00:00
layout: post
slug: de-incredible-leesmap-47
title: 'De Incredible Leesmap #47'
wordpress_id: 3700
tags:
- leesvoer
---

![shutterstock_69043618](../images/uploadimages/shutterstock_69043618-150x150.jpg) Voor één keer op maandag. Om de week goed te beginnen! Maar vooral omdat mijn weekend was gevuld met familiezaken, een beetje ziek zijn en een geweldig inspirerend [Startup Weekend Utrecht](http://utrecht.startupweekend.org/) waar ik mentor was.

Volgende week ben ik er weer gewoon in het weekend! Tot die tijd, veel leesplezier!

Wil je trouwens meer weten hoe je je iPad zakelijk goed kunt gebruiken met Evernote Business? Komende donderdag geef ik een[ presentatie in de Apple Store](http://www.apple.com/nl/retail/amsterdam/) in Amsterdam. Er zijn beperkt zitplaatsen dus reserveer snel.



Als de CEO van de grootste zoekmachine ter wereld [op Google+ uitlegt](https://plus.google.com/+EricSchmidt/posts/JcfVoJhW2Kw) hoe je van Apple op Android kunt overstappen…dat is wel nieuws. Toch? En ik moet eerlijk zijn, ik neig soms toch wel even naar mijn [Samsung Galaxy Note 3](/samsung-galaxy-note-3-de-twijfel-om-over-te-stappen-mijnnote3/) voor lezen en schrijven.

Vriend Erwin Blom is altijd gefascineerd door wat hij (nog) niet begrijpt. Bitcoin is [zijn nieuwste fascinatie](http://fastmovingtargets.nl/2013/11/24/mijn-fascinatie-voor-bitcoin-onbegrijpelijk-en-onbegrensd/). Ik deel dit met hem. Ik het nog steeds niet helemaal in de vingers wát het is en hoe het nu exact werkt en gaat werken. En ik vind dat rete-interessant. Maar ik zal nooit meer zeggen dat iets niet nodig is. Dat deed ik [7 jaar geleden](http://www.frank-ly.nl/twttr-oftewel-present-tense-blogging) over de microblogdienst die toen opkwam…

De monetaire wereld is straks overgenomen door bitcoins en je snapt er nog steeds niets van? Hennie Tibben geeft [negen tips hoe gratis werk je toch omzet kan geven](http://www.tibbenwerkt.nl/2013/09/12/waarom-gratis-jou-klanten-en-vrijheid-geeft/). Het kost wel tijd. Dat is één ding wat zeker is.

We are living in a [post-pageview world](http://brianabelson.com/open-news/2013/10/09/Whither-the-pageview_apocalypse.html).

Waar gaat het nu eigenlijk om bij Lifehacken? Auteur Peter Staal [doet een voorzet](http://www.42bis.nl/2013/11/lifehacken-tot-je-erbij-neervalt/) op 42bis waar ik weer op reageer.
