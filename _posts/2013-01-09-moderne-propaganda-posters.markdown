---
author: frankmeeuwsen
comments: true
date: 2013-01-09 05:26:03+00:00
layout: post
slug: moderne-propaganda-posters
title: Moderne propaganda posters
wordpress_id: 2685
tags:
- design
---

Ik ben een fan van het programma [Hoe Heurt Het Eigenlijk](http://avro.nl/hoeheurtheteigenlijk/), met en van oud-Dutch Bloggies winnaar Jort Kelder. Een prettig programma waarin "polderdandy" Jort in geheel eigen stijl op zoek gaat naar klasse en etiquette in Nederland. Over oud geld en nieuw geld, patriciërs en baronnen. Een fraai inkijkje in een voor mij onbekende wereld.

Al een tijdje loop ik met het idee om “iets” rondom dit programma te doen. Waarom is er bijvoorbeeld geen app of site met etiquette-regels toen en nu? Waar je even kunt kijken hoe het met het bestek zat bij een net diner, of waar je kunt zien wie nu wie terugbelt bij een weggevallen telefoongesprek.

Ik kwam op [The Art of Manliness](http://artofmanliness.com/2013/01/08/smartphone-etiquette) (ik kom nog eens ergens) onderstaande posters tegen. Fraaie ouderwetse propaganda posters die laten zien hoe het heurt met moderne technologie. Ik hou er van. Meer op [hun eigen website](http://artofmanliness.com/2013/01/08/smartphone-etiquette).

![550-Poster-11](../images/uploadimages/550-Poster-11.jpg) ![550-Poster-31](../images/uploadimages/550-Poster-31.jpg)
