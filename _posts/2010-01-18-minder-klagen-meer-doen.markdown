---
author: frankmeeuwsen
comments: true
date: 2010-01-18 13:31:57+00:00
layout: post
slug: minder-klagen-meer-doen
title: Minder klagen, meer doen
wordpress_id: 427
tags:
- boeken
- toekomst
---

[![](../images/uploadimages/l_525_525_E266ED8F-2FD3-4C00-AD50-4F11FE58B7E5.jpeg)](../images/uploadimages/l_525_525_E266ED8F-2FD3-4C00-AD50-4F11FE58B7E5.jpeg)

In de VPRO gids van deze week staat een uitgebreid interview met de makers van de nieuwe film 'Where the Wild Things are', Spike Jonze en Dave Eggert. De laatsgenoemde is de scriptschrijver en voorafgaand aan de film heeft hij van het 300-woorden tellend kinderboek een 280-pagina dik verhaal gemaakt. Hij werkt veel met kinderen in workshops creatief schrijven en geeft flink af op het negatief sentiment wat er heerst over het leesgedrag van kinderen. Dat valt volgens hem best wel mee. Zijn slotopmerking in het stuk:'We moeten minder klagen en meer ons best doen.' Het zette me even aan het denken, een groeiende groep schreeuwt hallelujah over de ereaders terwijl een andere groep moord en brand schreeuwt. Want in plaats van klagen ('we willen betere ereaders' en 'het einde van de leescultuur') kunnen we inderdaad ook beter ons best doen om de juiste balans te vinden. Een nieuwe leescultuur in goed evenwicht met de tradities van het oude?

