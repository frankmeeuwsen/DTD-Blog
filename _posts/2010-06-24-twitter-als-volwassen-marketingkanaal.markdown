---
author: frankmeeuwsen
comments: true
date: 2010-06-24 05:51:28+00:00
layout: post
slug: twitter-als-volwassen-marketingkanaal
title: Twitter als volwassen marketingkanaal?
wordpress_id: 921
tags:
- marketing
- offerpop
- twitter
- verkoopkanaal
---

[Offerpop](http://offerpop.com/) biedt speciale campagne-tools aan die op Twitter of Facebook kunnen lopen. Merken en organisaties die gebruik willen maken van de netwerken, proberen in beginsel volgers of fans te krijgen, waarna de conversatie kan starten. Maar laten we eerlijk zijn, vaak is dat bedoeld om speciale aanbiedingen te kunnen doen, nieuwe producten aan te bieden of een specifieke campagne te starten. [Offerpop](http://offerpop.com) biedt de instrumenten om dit snel en redelijk eenvoudig te doen, zonder kennis te hebben van code, API's of andere koppelingsmechanismen. In [een blogpost](http://blog.offerpop.com/?p=6) bij Offerpop legt n van de ontwikkelaars door middel van een interessant schema uit hoe zij de netwerken zien als verkoop- en marketingkanalen.

[![](../images/uploadimages/twittermm.jpg)](../images/uploadimages/twittermm.jpg)

Eigenlijk verandert er niet veel aan de modellen, alleen de media veranderen. Net als krant, TV, radio, websites, weblogs, etc. zul je altijd bovenstaande stappen moeten zetten om succesvolle verkopen te krijgen. Offerpop biedt met hun product de instrumenten aan om de campagnes aan te maken, te lanceren en te meten. Met een 14-daagse trial kun je direct aan de slag. Ik ben zelf minder gecharmeerd van de New Follower app. Hiermee krijgen nieuwe volgers automatisch een DM met een mogelijke aanbieding. Daar zit meteen de crux van dergelijke instrumenten, het maakt het te makkelijk voor bedrijven om de conversatie te automatiseren. Voor zover je dan nog van een conversatie kunt spreken. Het is te makkelijk om je dan als organisatie afzijdig te houden van je volgers of fans en alleen aanbiedingen, exclusieve sales en campagnes aan te bieden. Op korte termijn kunnen de aanbiedingen interessant zijn en je de gewenste omzet geven. Toch moet je je afvragen wat dit op langere termijn kan doen en hoe je je mensen actief en enthousiast houdt met deze middelen. Applicaties als Offerpop zijn interessant, maar kunnen niet als op zichzelf staand instrument worden gebruikt. Past het binnen je strategie en de doelen die je voor ogen hebt?
