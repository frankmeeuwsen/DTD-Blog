---
author: frankmeeuwsen
comments: true
date: 2012-07-02 14:21:07+00:00
layout: post
slug: de-kracht-van-markdown-voor-schrijven
title: De kracht van Markdown voor schrijvers
wordpress_id: 2129
---

Na 10 jaar bloggen had ik het idee dat er vooral wegen vooruit zouden zijn. We kijken vooral naar de toekomst en onderzoeken wat de _nieuwe_ mogelijkheden zijn. Videobloggen, audio, embeddable tweets, social icons, Pinterest, Augmented reality blogposts (echt waar? Kan dat al?). Maar recent begin ik weer terug te gaan naar de basis. Schrijven. Schrijven. Schrijven. Met een format wat al jaren oud is en door sommigen zelfs als ouderwets wordt gezien: [Markdown](http://daringfireball.net/projects/markdown/). 
Markdown is een eenvoudige opmaaktaal. Gebaseerd op de primaire uitgangspunten van HTML zoals koppen, vetgedrukt en italic. De makers hebben de opmaaktaal zo ontwikkeld, dat je direct kunt lezen wat er staat. In HTML code moet je door de tags heen lezen, bij Markdown zijn de tags juist ondersteunend voor je leeservaring. Bekijk [deze uitleg](http://dam03.win.tue.nl/moodle-new/help.php?file=markdown.html) over Markdown eens en je krijgt al een redelijk beeld van de mogelijkheden.





Op Lifehacking vind je een [aantal fraaie posts](http://lifehacking.nl/tag/markdown/) van Oskar van Rijswijk over Markdown met zeer illustratieve voorbeelden. Maar tegelijkertijd komen er een aantal nieuwe diensten die drie onderdelen goed samenballen: Blogservice, Dropbox en Markdown. Ofwel, maak een eigen blog door tekstbestanden met Markdown opmaak in een Dropbox folder op te slaan. Kijk eens naar [Scriptogr.am](http://Scriptogr.am), [Godrop.it](http://Godrop.it) of [Calepin.co](http://calepin.co/).





Binnenkort zal ik wat meer gedachten over Markdown, Dropbox en Het Nieuwe Bloggen hier plaatsen. Zie dit als een eerste aanzet. Drie onderdelen die **Het Nieuwe Bloggen** ondersteunen:







  1. Clouddiensten op de desktop/Any Device


  2. Markdown opmaaktaal


  3. Tegentrend voor het magazine bloggen





Tijd om de gedachten eens te laten gaan.





Oh...en we schrijven [Lifehacking met Evernote](http://ebooks.lifehacking.nl) trouwens ook in Markdown...



