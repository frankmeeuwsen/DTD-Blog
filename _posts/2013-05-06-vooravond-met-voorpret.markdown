---
author: frankmeeuwsen
comments: true
date: 2013-05-06 19:50:07+00:00
layout: post
slug: vooravond-met-voorpret
title: Vooravond met voorpret
wordpress_id: 3386
---

Waar liggen die overhemden nou?

Moeten deze kleren van Finn mee?

Had jij die instapkaarten al geprint?

Ik moet nog die drie artikelen afronden voor volgende week.

Hier ligt een lijstje met dingen die we morgen nog even moeten doen. Regel jij de boeken van de bibliotheek?

Nee, ik neem alleen een iPad mee.

Ja, de buurvrouw weet dat ze morgen Plato de kat eten moet geven.

Nee, de toetjes zijn op, anders liggen ze de hele week in de koelkast.

Waarom moet ik dat oude shirt aan?

Omdat de rest al is ingepakt.

Hoe laten moeten we de trein hebben?

Belde jij nou de taxi naar het station?

Met deze koffers redden we het echt wel.

Ja, het is 42 jaar geleden dat ze voor het laatst vlogen.

Nee, tante Jenny heeft nog nooit gevlogen.

Inderdaad Tess, jij hebt al vaker in een vliegtuig gezeten dan opa en oma.

Ja, dat mag je opa morgen wel even inwrijven :-)

Leg jij de paspoorten klaar?

Ja, ik doe nog wat laatste artikelen en antwoorden de deur uit. Dan kom ik op tijd naar bed.

Morgen een lange dag vol inpakken, reizen en uitpakken.

Vier dagen Kopenhagen met gezin, ouders, zus en zwager.

Ik heb er zin in!

![120914081746-copenhagen-vesterbro-horizontal-gallery](../images/uploadimages/120914081746-copenhagen-vesterbro-horizontal-gallery.jpg)
