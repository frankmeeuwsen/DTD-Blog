---
author: frankmeeuwsen
comments: true
date: 2010-01-19 20:45:38+00:00
layout: post
slug: waarom-ik-bloghelden-schrijf
title: Waarom ik Bloghelden schrijf
wordpress_id: 432
tags:
- blogging
- bloghelden
- interview
- publiciteit
---

Vandaag verscheen op Marketingfacts [een interview](http://www.marketingfacts.nl/berichten/20100119_frank_meeuwsen_over_bloghelden/) met ondergetekende over het boek Bloghelden. Wordt dit een zelfbevlekkend stuk? Misschien. Dit is mijn blog, mijn huisje. Dus ik mag schrijven wat ik wil ;-) Laten we eens beginnen met het interview zelf

[![](http://placeholder.apture.com/ph/400x300_Embed/)](http://vimeo.com/moogaloop.swf?clip_id=8799550&server=vimeo.com&show_title=1&show_byline=1&show_portrait=0&color=00ADEF&fullscreen=1)

Wat ik leuk vind om te vermelden is hoe het interview is verlopen. Je ziet dat er her en der wat in is geknipt. Dat is niet alleen omdat ik soms op mijn praatstoel zit, maar ook omdat juist die ochtend de buren van Igluu hadden besloten om wat te gaan boren en klussen. Lekker moment om dan een video-interview op te nemen niet? Maar het is allemaal goed gegaan. Wat me wel opviel is het gapende gat wat er ligt tussen de voorbereiding van het interview en wat het is geworden.

<!-- more -->Nee, vrees niet, ik ga Matthijs hier niet aan de hoogste journalistieke boom hangen. Die gast weet donders goed hoe hij zijn mensen moet interviewen. Maar het viel me pas later op, na het prettige gesprek wat we hadden. In de voorbereiding mailde Matthijs op mijn verzoek de onderwerpen die hij wilde bespreken. Dit waren, en ik quote:



	
  * Je boek Bloghelden. Idee, vertrekpunt, stand van zaken. Lesje blog geschiedenis.

	
  * Dutch Bloggies: toppunt van professionaliseringsslag met winnaar NRC Next. Hoe zie jij dat?

	
  * Relatie Realtime Web en bloggen: voorspel eens!


Welnu, over het laatste hebben we gesproken, over het stukje bloggeschiedenis ook, stand van zaken is ook voorbij gefietst. Professionaliseringsslag is ook wel wat voorbij gekomen maar niet vanuit de Dutch Bloggies. Dat vind ik achteraf wel jammer, had ik nog graag wat over gezegd, maar dat hou ik voor een andere blogpost. Het idee en vertrekpunt van het boek is ook aan de orde gekomen, maar ik zou er graag nog een toevoeging aan willen doen die ik de afgelopen tijd al merkte maar pas de afgelopen dagen viel bij mij dit kwartje. Vanmiddag sprak ik [Indira Reynaert](http://cms.let.uu.nl/existenz/) en toen kregen we het er ook over. Toen dacht ik al, mooi stukje voor een blogpost! Ik heb dit verhaal deels ook als reactie bij het artikel op Marketingfacts geplaatst, dus denk niet dat je een deja-vu hebt. Die maak ik nu voor je!

Een reden om Bloghelden te schrijven is dat ik door mijn online zoektochten en gesprekken merk door dat deze digitale geschiedenis verdwijnt. Dat is een paradoxaal gegeven. We kunnen in bibliotheken en archieven de geschiedenis van eeuwen terug nog in boeken terugvinden en -lezen, maar wat de afgelopen 10 jaar op Internet in Nederland is gebeurt dreigt te verdwijnen onder een almaar groeiende stroom van meer bits en bandbreedte. Daarom vind ik het nodig om in elk geval een deel van die digitale geschiedenis op een andere manier nog te ontsluiten. Op Archive.org wordt fantastisch werk gedaan met de Wayback Machine. Die ben ik ook zeer dankbaar voor het research wat ik (gratis!) kan doen. Maar tegelijkertijd kunnen we ons dus ook afvragen wat er met al die archieven en artikelen moet van al die blogs die er wereldwijd zijn. Toegegeven, niet alles zal de moeite waard zijn om te bewaren. Maar voor digitaal antropologen en [ethnografen](http://mediatedcultures.net/ksudigg/) (wat een coole baan is dat!) is het toch een stuk handiger als er voldoende snapshots van het web worden gemaakt, bewaard, ge√Øndexeerd en ontsloten. Maar het is meer dan dat. Veel weblogs besluiten na verloop van tijd van weblogsoftware te veranderen, wat onherroepelijk gevolgen voor de interne linkstructuur van je site. Ik heb daar last van met mijn eigen oude weblog, maar ook een site als Marketingfacts kent dat probleem.

Welnu, met Bloghelden los ik dat probleem niet op. Maar misschien is het wel een begin van een reis, een avontuur..., om als curator van de blogosfeer te gaan ontplooien. Geen idee. Weblogs zijn gecureerde snapshots van een samenleving die in een mediarevolutie zit. Je gaat mij niet wijsmaken dat we dat ongestoord kunnen laten afbrokkelen in grote digitale zwarte gaten.
