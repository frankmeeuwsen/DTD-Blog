---
author: frankmeeuwsen
comments: true
date: 2010-01-15 08:18:05+00:00
layout: post
slug: vrijdag-vragen-vuur-2
title: 'Vrijdag Vragen Vuur #2'
wordpress_id: 403
tags:
- lezersvraag
- VrijdagVragenVuur
---

Het is weer vrijdag en dat betekent een nieuwe editie van het [Vrijdag Vragen Vuur](http://incredibleadventure.nl/tag/vrijdagvragenvuur/). Elke week stel ik een vraag aan een deel van mijn netwerk. De vraag is altijd wel gelinkt aan de branche of het werk waar we in zitten, het gaat hier dus niet om je favoriete kleur of voetbalclub. De antwoorden krijg ik gedurende de week binnen en die komen op vrijdag hier te staan.

De vraag die deze week rondging: _**Creativiteit haal ik vooral uit...**__** **_

Ik heb deze week de vraag naar een kleinere groep gestuurd, dus ook iets minder antwoorden deze week, maar daarom niet minder inspireren! Voel je vrij om in de comments je eigen plannen te openbaren!

<!-- more -->

We beginnen weer met mijn eigen antwoord. Ik haal creativiteit uit mijn nieuwsgierigheid voor mensen, dingen en gebeurtenissen. Ik lees me gek op websites, in boeken en tijdschriften en probeer zo een brede blik op de wereld te krijgen. Op die manier heb ik een soort koffer met bagage die ik kan openen op het moment dat het nodig is, bij de ontwikkeling van een campagne, in een lessituatie of als ik iets moet schrijven.

**Wilbert Leering ([Houdini](http://www.houdini-amsterdam.nl/) - [Twitter](http://twitter.com/wilbertleering))
**

![](http://a3.twimg.com/profile_images/517433281/WL_bigger.jpg)Creativiteit haal ik vooral uit...slechte ideeen en slechte uitvoering. Veel meer dan bij goeie ideeën zie je bij het slechte werk wat er beter kan (en moet), wat je mooier zou maken, waar de makers het hebben laten liggen. Goed werk is vooral om te bewonderen en om te zien waar de lat ligt, maar het gevaar dreigt dat je het (onbewust) gaat kopiëren. Dat gevaar ligt bij 'troep' niet op de loer, maar wel de automatische uitdaging om het beter te doen.

**Martine de Jong ([Buro RuSt](http://burorust.nl/) - [Twitter](http://twitter.com/10inc))**

![](http://a3.twimg.com/profile_images/457313791/avatar2_bigger.jpg)Creativiteit haal ik vooral uit doen. Ik heb gemerkt dat het enige, echt het enige dat werkt is veel doen. Veel schrijven, veel brainstormen, veel tekenen, schilderen, plakken, knippen, verzamelen, mensen ontmoeten, films bekijken etc etc etc. Doen doen doen. Ook een reden waarom ik mijzelf heb opgelegd elke dag te bloggen. Zelfdiscipline is wellicht de grootste sleutel tot creativiteit.

**Ronald van Schaik ([Rhinofly](http://www.rhinofly.nl) - [Twitter](http://twitter.com/roh))**

![](http://a3.twimg.com/profile_images/318103853/composite1.7099_bigger.png)Volgens Van Dale is Inspiratie een inval, een gelukkige gedachte (een ingeving van God).
Dat is eigenlijk best gek, want in het dagelijkse gebruik is inspiratie niet de inval of de gelukkige gedachte zelf, maar impulsen die aan de basis staan van een idee.

Het Idee bestaat uit een combinatie van schilfertjes prikkels en indrukken die je hebt opgedaan, brokken bestaande ideeen en inzichten van anderen, gelijmd door eigen visie en aangevuld met een persoonlijke gedachten, gemodelleerd naar een oplossing van een probleem.  Waar is een Idee dan op geinspireerd? Mijn brein geeft die geheimen niet 1, 2, 3 prijs. En daarom komt het soms voor dat het Briljante Idee al lang bestaat. Of erger nog, dat ik het al ergens in mijn Evernote, Tumblr, Delicious of Notitieboek vastgelegd is.

Inspiratie volgens de definitie van Van Dale (de gelukkige gedachte) vind ik als mijn brein leeg is en mijn geest open. Mijn hoofd hoeft niet te veel tegelijkertijd te verwerken (Tip van Dick Bruna voor creatief denken: zorg er voor dat je administratie aan kant is)  en is gevoed is met goede input. Open mind & open roads. Soms letterlijk, tijdens lange auto- of motorritten poppen ideeen zomaar op -de een na de ander-maar vaak ook op totaal onverwachte momenten; onder de douche, lopend door de stad, midden in een gesprek, in de kroeg, op het schoolplein, tijdens een concert.... The mind works in mysterious ways

Inspiratie volgens de definitie die we in het in het dagelijkse gebruik bezigen (impulsen, indrukken, prikkels) haal ik uit een propvolle RSS-reader, gesprekken met inspirerende mensen, muziek, kunst, boeken, documentaires, oude (industriele) gebouwen, films, architectuur, mijn directe omgeving, boekhandels, geschiedenis, mijn kinderen en hun kijk op de wereld, het straatbeeld... alles is inspiratie als je over de kunst beschikt dingen op te merken en er omheen te fantaseren.

**Steven Kruyswijk (Professioneel Moeilijke Vragen Steller - [Twitter](http://twitter.com/kruithoph))**

![](http://a3.twimg.com/profile_images/550062637/spubbles_bigger.jpg)Het mezelf inbeelden dat ik een creatief team ben!





Volgens Van Dale is Inspiratie een inval, een gelukkige gedachte (een ingeving van God). 




Dat is eigenlijk best gek, want in het dagelijkse gebruik is inspiratie niet de inval of de gelukkige gedachte zelf, maar impulsen die aan de basis staan van een idee. 




Het Idee bestaat uit een combinatie van schilfertjes prikkels en indrukken die je hebt opgedaan, brokken bestaande ideeen en inzichten van anderen, gelijmd door eigen visie en aangevuld met een persoonlijke gedachten, gemodelleerd naar een oplossing van een probleem.  Waar is een Idee dan op geinspireerd? Mijn brein geeft die geheimen niet 1, 2, 3 prijs. En daarom komt het soms voor dat het Briljante Idee al lang bestaat. Of erger nog, dat ik het al ergens in mijn Evernote, Tumblr, Delicious of Notitieboek vastgelegd is. 




Inspiratie volgens de definitie van Van Dale (de gelukkige gedachte) vind ik als mijn brein leeg is en mijn geest open. Mijn hoofd hoeft niet te veel tegelijkertijd te verwerken (Tip van Dick Bruna voor creatief denken: zorg er voor dat je administratie aan kant is)  en is gevoed is met goede input. Open mind & open roads. Soms letterlijk, tijdens lange auto- of motorritten poppen ideeen zomaar op -de een na de ander-maar vaak ook op totaal onverwachte momenten; onder de douche, lopend door de stad, midden in een gesprek, in de kroeg, op het schoolplein, tijdens een concert.... The mind works in mysterious ways





Inspiratie volgens de definitie die we in het in het dagelijkse gebruik bezigen (impulsen, indrukken, prikkels) haal ik uit een propvolle RSS-reader, gesprekken met inspirerende mensen (incluis uzelf), muziek, kunst, boeken, documentaires, oude (industriele) gebouwen, films, architectuur, mijn directe omgeving, boekhandels, geschiedenis, mijn kinderen en hun kijk op de wereld, het straatbeeld... alles is inspiratie als je over de kunst beschikt dingen op te merken en er omheen te fantaseren.



