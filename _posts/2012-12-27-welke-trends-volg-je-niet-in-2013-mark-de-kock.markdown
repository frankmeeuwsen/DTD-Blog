---
author: frankmeeuwsen
comments: true
date: 2012-12-27 12:00:46+00:00
excerpt: 'De verzamelde NIET te volgen trends van 2013 door industrie experts en vooruitkijkers.
  Vanmiddag is Mr. Mobile First aan het woord: Mark de Kock.'
layout: post
slug: welke-trends-volg-je-niet-in-2013-mark-de-kock
title: Welke trends volg je NIET in 2013 – Mark de Kock
wordpress_id: 2577
series:
- Welke trends volg je NIET in 2013
tags:
- TrendOntvolger2013
---

![](../images/uploadimages/tarot-shutterstock_2120576-300x225.jpg)Het einde van het jaar staat in marketingland en de internetindustrie garant voor talloze lijstjes met trends, vooruitzichten, glazenbollenkijkerij en koffiedrabinterpretaties. Ik heb dit een paar jaar aangekeken en ik kom tot de conclusie dat het vrijwel onmogelijk is om écht naar de trends te kijken en er écht een serieuze uitspraak over te doen. Had iemand verwacht dat Google+ dit jaar zo’n vlucht zou nemen? Dat Twitter in de fotofilters zou gaan? Social Business een nieuw modewoord zou zijn? We als makke paarden achter een Koreaanse popster aanhinniken? Het is goed om naar grote ontwikkelingen te kijken, maar tegelijk is het wel zo prettig om je zo nu en dan te laten verrassen. Is het dan wel zo nodig om al die trendvoorspellingen te lezen en je er naar te schikken?





Daarom gebruik ik de laatste weken van dit jaar voor een andere benadering: Ik heb een aantal industrie-experts, startupmoguls, vrienden en andere adresboekbewoners gevraagd welke trends ze in 2013 pertinent NIET gaan volgen. De meesten hebben geantwoord, sommigen denken er nog over na en een enkeling vind het een té moeilijke vraag. De complete serie kun je uiteindelijk vinden op [deze pagina](http://incredibleadventure.nl/tag/trendontvolger2013/).





Vanmiddag is Mr. Mobile First aan het woord: Mark de Kock
<!-- more -->
[box type="note" style="rounded" border="full" icon="none"]![](../images/uploadimages/markdekock_tnw-e1356555916772.gif)@markies. 
[Mobylizr](http://www.mobylizr.com), (interim) digital strategy & marketing. 
Initiator [mobilefirst.nl](http://mobilefirst.nl)
Petrolhead
Amsterdam[/box]





**[dropcap]1. [/dropcap]Slappe klonen van goede diensten** — Het lijkt een ziekte van non-creatieve ondernemers. Zoek naar goede diensten/apps/sites en maak je eigen kopie en hoop dat je genoeg gebruikers kan interesseren voor jouw stukje van de taart. Of het nou om de Russische, Franse Spotify of Ebay kloon gaat. Innoveren, verbeteren of je eigen markt creëren is blijkbaar een te grote uitdaging. Nee, dan liever een suffe kopie. 





**[dropcap]2. [/dropcap]RSS en Bluetooth** — Weggevallen onder de cover van andere applicaties die "onder water" gebruik maken van deze technieken. RSS als nieuws tool gebruik ik eigenlijk al heel lang niet meer.





**[dropcap]3. [/dropcap]Pitches voor nieuwe opdrachten** — De branche wordt "vanwege de recessie" uitgekleed met oneindige aantallen pitches voor steeds kleinere budgetten. 6 partijen uitnodigen voor een niet betaalde pitch met een uiteindelijk te vergeven budget van 25-35k lijkt de standaard te worden. 





Wat zijn jouw te negeren trends in 2013? Laat ze achter in de reacties!



