---
layout: post
title: Hoe oud is Duivenmelk TV al?
date: 2017-12-02 14:00:00+2
excerpt: Zelfs in de Renaissance kon je al live meekijken met kunst in wording. 
published: true
header: PunkLastSupper.jpg
category: bloggen
tags: blogging
---
Terwijl je stil zit op een gammele tribune kijk je ademloos naar de kleinste beweging die op de steigers op het podium. Alhoewel, podium... Je bent te gast in een groot atelier. Samen met een groep andere gelukkigen ben je uitgenodigd om mee te kijken met de grootmeester. Je bent op een goede dag gekomen, hij is in een goede bui en is druk bezig om delen van het immense schilderij kleur te geven. Je ziet op de muur aan elke kant van de tafel zes personen en in het midden één hoofdpersoon. 
De grootmeester draait zich om en kijkt even naar het publiek. Het is een van de weinige momenten dat er iets van interactie is. Hij wendt zich weer tot de kleuren en vlakken voor hem. Zonder te eten of te drinken gaat hij een hele dag door en jij zit er bij. 

Je bent te gast bij Leonardo da Vinci, die bezig is met zijn meesterwerk, [Het Laatste Avondmaal][1]. Een van de meest herkenbare en gereproduceerde schilderijen ter wereld. Hoe geweldig zou het zijn om daar bij te zijn?   
Het bleek mogelijk te zijn om als gast aanwezig te zijn bij Da Vinci terwijl hij aan het werk was. Zoals hij zelf schijnt te hebben gezegd "Drawing in company is much better than alone." Geregeld nodigde hij gasten uit die stil mee konden kijken terwijl hij aan het werk was. Als je geluk had was Da Vinci inderdaad aan het werk en kon je prachtige kunst zien ontstaan. Maar even zo goed waren er dagen dat de kunstenaar urenlang zat te staren naar wat hij al had gemaakt. Peinzend over de keuzes, terwijl er geen spat verf op de muur komt. 

## Duivenmelk TV
Eerder deze week zat ik even op [Twitch][2] te kijken, het live-streaming platform voor allerlei activiteiten. Het begon ooit als een manier om mee te kijken met gameplays. Dat is nog steeds de grootste community maar inmiddels kun je er uitzendingen bekijken over de meest uiteenlopende onderwerpen. Van het maken van muziek tot het schrijven van verhalen en het koken van voedsel. En het eten er van trouwens. Ik vind dat mateloos fascinerend. Het vervangt voor mij nog niet de lineaire uitzendingen op TV of de series en films die ik via Netflix en andere streaming platforms zie, maar stel je toch voor dat je via Twitch getuige kunt zien van de geboorte van iets groots zoals Het Laatste Avondmaal. En bedenk dan dat de opnames van zo'n proces bewaard blijven en decennia later weer zijn terug te kijken. In HD kwaliteit, je kunt inzoomen op de details tijdens het proces of specifieke delen eindeloos terugkijken.   
Duivenmelk TV. Ik heb de term niet zelf bedacht, hij komt van Michiel Buitelaar. Destijds Managing Director van KPN maar inmiddels vele omzwervingen later. Zo'n 10 jaar geleden, in zijn KPN tijd,  beschreef hij met die term Duivenmelk TV de aankomende trend dat iedereen zijn eigen kleine TV zender kon beginnen. Met minimale middelen als een kleine camera, geen distributiekosten (want je zet het op Youtube en het verspreidt zich verder) en het netwerkeffect van de opbloeiende sociale netwerken zou je vanuit je zolderkamer je eigen niche kunnen bedienen.   
We weten inmiddels dat er wel meer nodig is dan een camera, maar de zelfexpressie via vlogs en sites als Twitch bloeit als nooit tevoren. 

Ik vind het fascinerend dat al in de Renaissance de mogelijkheid was om live bij een maakproces aanwezig te zijn. Nu kunnen we dat nog steeds, met meer mensen tegelijk én met meer middelen om te communiceren met elkaar en de maker. Ik ben benieuwd welk meesterwerk in wording live de wereld verovert  via Twitch, Facebook Live, Instagram Stories, Snapchat of een nog te ontwikkelen platform. Mooie tijden. Toen en nu. 

**Tip:** [Twitch Highlights][3] op Reddit

Headerbeeld: 
	<a style="background-color:black;color:white;text-decoration:none;padding:4px 6px;font-family:-apple-system, BlinkMacSystemFont, &quot;San Francisco&quot;, &quot;Helvetica Neue&quot;, Helvetica, Ubuntu, Roboto, Noto, &quot;Segoe UI&quot;, Arial, sans-serif;font-size:12px;font-weight:bold;line-height:1.2;display:inline-block;border-radius:3px;" href="http://frikipaideia.wikia.com/wiki/%CE%91%CF%81%CF%87%CE%B5%CE%AF%CE%BF:PunkLastSupper.jpg" target="_blank" rel="noopener noreferrer" title="Punk Last Supper"><span style="display:inline-block;padding:2px 3px;"><svg xmlns="http://www.w3.org/2000/svg" style="height:12px;width:auto;position:relative;vertical-align:middle;top:-1px;fill:white;" viewBox="0 0 32 32"><title></title><path d="M20.8 18.1c0 2.7-2.2 4.8-4.8 4.8s-4.8-2.1-4.8-4.8c0-2.7 2.2-4.8 4.8-4.8 2.7.1 4.8 2.2 4.8 4.8zm11.2-7.4v14.9c0 2.3-1.9 4.3-4.3 4.3h-23.4c-2.4 0-4.3-1.9-4.3-4.3v-15c0-2.3 1.9-4.3 4.3-4.3h3.7l.8-2.3c.4-1.1 1.7-2 2.9-2h8.6c1.2 0 2.5.9 2.9 2l.8 2.4h3.7c2.4 0 4.3 1.9 4.3 4.3zm-8.6 7.5c0-4.1-3.3-7.5-7.5-7.5-4.1 0-7.5 3.4-7.5 7.5s3.3 7.5 7.5 7.5c4.2-.1 7.5-3.4 7.5-7.5z"></path></svg></span><span style="display:inline-block;padding:2px 3px;">Frikipaideia</span></a>

[1]:	https://en.wikipedia.org/wiki/The_Last_Supper_(Leonardo_da_Vinci)
[2]:	https://www.twitch.tv/
[3]:	https://www.reddit.com/r/TwitchHighlights/