---
author: frankmeeuwsen
comments: true
date: 2009-08-23 09:18:53+00:00
layout: post
slug: echo-comments-voegt-het-iets-toe
title: Echo Comments - voegt het iets toe?
wordpress_id: 236
tags:
- blogging
- comment
- echo
- js-kit
- plugin
---

[![](../wp-content/uploadimages/echo.png)](../wp-content/uploadimages/echo.png?phpMyAdmin=e7c4ed92b25t4017d32d)

Gisteren kreeg ik de uitnodiging om [Echo](http://js-kit.com/) te proberen, het nieuwe reactiesysteem van JS-Kit, ik [schreef er al eens eerder over](http://incredibleadventure.nl/2009/07/echos-virale-beta-uitnodigingen/). Ik begon de installatie op [Lifehacking](http://www.lifehacking.nl), maar al snel kwam ik tot stilstand. Want als je Echo aanzet in het beheer, zijn alle (jawel, alle!) reacties van de complete site verdwenen. Wat blijkt? Je moet de reacties importeren in Echo, wat betekent dat ze niet alleen in je eigen database komen, maar [ook op de servers van JS-Kit](http://support.js-kit.com/jskit/topics/where_are_comments_stored_on_my_site_or_yours). Nu zijn de reacties op Lifehacking publiek, dus zo verschrikkelijk is dat niet. Maar omdat er op Lifehacking zoveel reacties zijn, moet de import handmatig door het JS-Kit worden gedaan. Na 24 uur heb ik nog niets gehoord van ze en heb ik de Echo-plugin dus nog niet geactiveerd op Lifehacking. Daarom heb ik de plugin ook hier geinstalleerd. Dit is een wat kleinere blog met minder reacties, dus makkelijk te importeren. Dat werkte inderdaad erg soepel maar daar waren probleem twee en drie...

Ik kan de reacties niet meer eenvoudig beheren in het Wordpress beheer. De link "reacties" in het beheer gaat naar de import-pagina van Echo. Ik kan alleen nog op het reactiebeheer komen via de dashboardpagina > Recente Reacties > Alles tonen. Niet ideaal!

Maar het volgende probleem vind ik zorgwekkender. Alle spamberichten die Akismet had afgevangen stonden weer vrolijk onder de blogposts! Ik moest weer handmatig allerlei spamberichten weghalen! Dat is zeker op Lifehacking een zeer groot probleem en ik hoop dat het JS-Kit team de handmatige import goed uitvoeren. De spam berichten zijn alleen zichtbaar voor de administrator. Maar deze berichten staan wel tussen de normale reacties op de site wat het geheel erg onoverzichtelijk maakt.

Ik ben er nog niet onverdeeld enthousiast over. Naast de bovengenoemde problemen is het reactiepaneel ook aardig uitgebreid. Nu zijn dat allemaal prachtige opties, om comments door te plaatsen op Twitter, plaatjes toe te voegen, reacties te volgen via RSS en email, maar het aanpassen van je Echo-reactieformulier vereist weer aardig wat CSS-kennis. Voor de gemiddelde blogger niet echt bevorderlijk om te doen vrees ik.

De voorlopige conclusie: Echo, een mooi initiatief om reacties uit de blog te halen en als een commentstream op het web rond te laten zingen. Veel mogelijkheden, relatief makkelijke installatie en een vriendelijke prijs (12 dollar per jaar). Maar tegelijkertijd zijn de importmogelijkheden van reacties nog niet perfect, het is nog niet intu√Øtief genoeg en het probleem met de spamberichten vind ik erg kwalijk!

Op de blog van [Ambtenaar 2.0](http://ambtenaar20.nl/) is Echo ook al te vinden, ik begrijp van de beheerder dat het daar allemaal [redelijk soepel](http://twitter.com/jeroendemiranda/status/3476472018) is gelopen. Dat is dus weer de andere kant van het verhaal :-)
