---
author: frankmeeuwsen
comments: true
date: 2009-10-03 14:59:08+00:00
layout: post
slug: lesgeven-boek-schrijven-hoe-gaat-het-eigenlijk
title: Lesgeven, boek schrijven...hoe gaat het eigenlijk?
wordpress_id: 264
tags:
- mededeling van de directie
- terugblik
- toekomst
- update
---

De laatste tijd zie je hier vooral wat updates van [mijn linkblog](http://www.inspirationoverload.nl) waar ik zo nu en dan eens wat van doorplaats, maar ondertussen zit ik niet stil met allerlei ander werk.De afgelopen zomer was een bijzondere tijd voor me, omdat ik voor het eerst meemaakte hoe het is als je niet elke maand een vast inkomen hebt en je het ook niet uit reserves kunt halen. Daarnaast heb ik deze zomer ook een paar mooie nieuwe opdrachten gestart. Een kleine terug- en vooruitblik...

<!-- more -->Zoals ik al schreef, deze zomer merkte ik voor het eerst hoe het is als je zelf verantwoordelijk bent voor je inkomen. Bij de start van mijn zelfstandige carriÃ¨re had ik het geluk dat ik een kleine buffer had om een vliegende start te maken. Maar die is natuurlijk een keer op! En dat gebeurde deze zomer, in combinatie met het uitstellen en afstellen van wat lopende opdrachten. Dat gaf me ineens een heel andere kijk op het zelfstandige bestaan! Ik durf gerust hier te zeggen dat we een pittige maand achter de rug hebben qua financiën en dat we echt even goed hebben moeten calculeren wat wel en wat niet relevant was. Gelukkig zat ik niet stil met nieuwe opdrachten en dat zorgt er nu voor dat er weer wat meer rust in de tent is. Het is nog niet zo dat ik, zoals vroeger, een vaste stroom inkomsten heb elke maand, maar de komende tijd ziet er wel weer rooskleurig uit. Een ander voordeel is dat ik nu in een recordtempo leer financieel plannen, iets wat we vroeger altijd maar uitstelde "want het liep wel redelijk OK". Nu moeten we daar echt wat beter op vooruitkijken!


## Waar ben ik nu zoal mee bezig?





	
  * Ik geef tegenwoordig les aan de Hogeschool Utrecht. Op de nieuwe opleiding [Communicatie & Media Design](http://www.bachelors.hu.nl/Alle%20bacheloropleidingen/Communication%20Media%20Design.aspx) help ik in het eerste blok twee klassen eerstejaars met een crossmedia project. Ze hebben een case gekregen die ze in 8 weken moeten maken. Het gaat om het crossmediaal vertellen van een verhaal achter een merk. Stap voor stap, met de projectmanagement-handleiding, voorbeelden uit de praktijk en veel geduld, lopen we door het project heen. Eind oktober zijn de presentaties, ik ben erg benieuwd wat daar uit gaat komen!

	
  * In mijn eerste week bij de Hogeschool Utrecht werd ik direct benaderd door het [Crossmedialab](http://www.crossmedialab.nl), een interne denktank van de HU, om een samenwerking aan te gaan op het gebied van onderzoek in crossmedia-ontwikkelingen. Een interessant pad waar ik nu diverse gesprekken over heb om te kijken of dit iets voor me is.

	
  * Voor een onderzoeksbureau op het gebied van competentieprofiel-analyse begeleid ik een bureauselectie. Ze zijn op zoek naar een online bureau die ze kan helpen met de volgende stap te zetten in online dienstverlening. Ik help met de ontwikkeling van een goede briefing, selectie van bureau's, begeleiden van gesprekken en ben een klankbord in het keuzetraject.

	
  * Ik heb de laatste tijd [presentaties gegeven](http://thenextspeaker.com/sprekers/frank-meeuwsen/) over Slimmer Werken en over de ontwikkelingen op het gebied van Social Media voor een marketing- en salesorganisatie op het gebied van dierenmedicatie en voor de VHPG, de vereniging van hoofden P&O binnen de gezondheidszorg.

	
  * Voor Meereffect heb ik het concept bedacht en de projectbegeleiding gedaan voor de [NationaleMailIndex.nl](http://www.nationalemailindex.nl/), een online onderzoek om te zien hoe efficient we in Nederland met email omgaan.

	
  * Komende week start ik met [Indira Reynaert](http://www.existenz.nl/) aan een 2x4 weken durende cursus Crossmedia & Concepting voor de [Telegraaf Media Groep](http://www.tmg.nl). Voor een groep accountmanagers uit de verschillende businessunits hebben we een lesprogramma ontwikkeld waarin zowel de theoretische kant van crossmedia langskomt, alsmede een praktijk-deel waarin de managers aan de slag gaan met een case.

	
  * Ik ben tussen alle bedrijven door bezig met [Bloghelden](http://www.bloghelden.nl), een boek over de eerste jaren van de Nederlande weblogcultuur. Door middel van tientallen interviews, online onderzoek en een deel co-creatie op de [Bloghelden-wiki](http://wiki.bloghelden.nl) breng ik deze geschiedenis in kaart en kijk ik welke lessen we kunnen leren voor de toekomst.


Je ziet, ik zit niet stil! Het is inderdaad lekker druk, ik heb genoeg te doen. En toch voelt het anders dan een jaar geleden!


## Een jaar geleden?


Ik zag deze week dat het een jaar geleden is dat ik een dringende email naar Helie, mijn vriendin stuurde. Ik zat thuis te werken maar merkte dat er iets niet lekker zat. Ik kreeg niets op papier, zat te trillen en mijn gedachten gingen alle kanten op. Ik heb me ziekgemeld en al snel kwamen we tot de conclusie dat ik overwerkt was. Een burn-out zeggen sommigen, ik weet het nog steeds niet. Maar een jaar geleden besloot mijn lijf dat het even genoeg was en dat er een radicale beslissing moest komen. Die beslissing heb ik daarna eigenlijk snel gemaakt. Stoppen bij [Rhinofy](http://www.rhinofly.nl), voor mezelf beginnen, doorgaan met [Lifehacking](http://www.lifehacking.nl), stoppen met de [Dutch Bloggies](http://www.dutchbloggies.nl). Het is tot op heden n van de beste beslissingen geweest in mijn leven. Het is soms lastig, zie boven, want je bent zelf verantwoordelijk voor alles wat je doet. Je kunt je niet verschuilen achter andermans planningen, traffic-afdelingen of accountmensen. Je moet het allemaal zelf doen. Maar dat is tegelijkertijd ook het mooie aan het zelfstandige bestaan. Je kunt namelijk echt zelf beslissen wat je wel en niet doet. Zoals het boek Bloghelden, ik heb dat idee al 1,5 jaar liggen maar door mijn drukke werk bij Rhinofly en alles daarnaast kwam het er niet van. Toen ik deze zomer de aantekeningen weer tegen kwam dacht ik, waarom niet? Ondanks dat we een zware periode doorgingen met weinig betaalde klussen vond ik (en met mij vele anderen) dat dit boek er moest komen en dat ik het gewoon moet doen.

Al met al is het weer een rollercoaster-ride geweest, dit afgelopen jaar. Ook in het laatste half jaar bij Rhinofly was het flink doorwerken, omdat ik ineens twee banen had. Maar ik heb er nog geen moment spijt van gehad en kan het eigenlijk iedereen aanraden. Maar staar je niet blind op wat je deed en zou moeten doen, je hebt echt de mogelijkheid om te doen wat je het liefste doet. Wie had kunnen denken dat ik voor de klas zou komen n dat ik het zo leuk zou vinden? Ik in elk geval niet!

Ik ga hard en lachend door, mijn Incredible Adventure is nog maar net begonnen...
