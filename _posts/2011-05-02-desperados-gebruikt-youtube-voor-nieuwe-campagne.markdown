---
author: frankmeeuwsen
comments: true
date: 2011-05-02 17:24:02+00:00
layout: post
slug: desperados-gebruikt-youtube-voor-nieuwe-campagne
title: Desperados gebruikt Youtube voor nieuwe campagne
wordpress_id: 1513
tags:
- campagne
- youtube
---

In de kranten- en tijdschriftenwereld kennen we de take-overs, waarin bijvoorbeeld de voorpagina van een krant voor n dag wordt gebruikt voor een commerciÃ«le campagne. Met name de gratis treinkranten hebben hier veel ervaring mee. Online kennen we dit van bijvoorbeeld Nu.nl die zo nu en dan hun complete voorpagina ter beschikking stellen voor adverteerders.

Youtube is berucht om het inzetten van de visuele stijl van de site voor adverteerders. Het is dus niet zo dat adverteerders de hele site overnemen, maar de karakteristieken van de Youtube site gebruiken in een eigen campagne, die dan weer op Youtube is te bekijken.

Desperados is [de volgende adverteerder](http://www.youtube.com/desperados) die hiermee experimenteert. Ze gaan weer een stapje verder dan [Tipp-ex](http://www.marketingfacts.nl/berichten/20100902_tipp-ex_maakt_innovatief_gebruik_van_youtube/) in september 2010 deed. De commercial is geheel in stijl van Youtube gemaakt, en draait ook op de site. Maar al vanaf het moment dat je je leeftijd in moet vullen krijg je het gevoel dat er weer iets gaat gebeuren met de contentomgeving. En inderdaad, na een paar seconden kun je al met de volumeknop spelen, is de rode voortgangsbalk een middel om een muur te breken en ontploft de complete site aan het einde. Alles inclusief de te verwachten Facebook koppeling waarbij op gezette momenten foto's van je netwerk in de video verschijnen en aan het einde de aansporing om via Twitter of Facebook te delen.

![](../images/uploadimages/desperados-e1304357014995.png)

Maar als je doorklikt naar [de Desperados site](http://www.imagine-desperados.com/), dan is er niets van de campagne te vinden. Alleen de mogelijkheid om je eigen label te maken voor je flesjes. Die trouwens verre van perfect werkt en soms nog foutmeldingen geeft. Maar nergens een koppeling met de campagne die nu op Youtube is te vinden. Een vreemde strategische beslissing lijkt me. Ik kan me voorstellen dat de YT campagne gekoppeld is aan de TV of bioscoop commercial, maar dat de website die vanaf de campagne doorklikt totaal los staat, dat is raar.

Leuke creatieve uitingen, maar strategisch nogal wat vraagtekens...
