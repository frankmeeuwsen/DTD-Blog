---
layout: post
title: Automators podcast helpt je slimmer werken
date: 2019-01-09 21:13:06 +1h
excerpt: Als je dagelijks met computers of mobiele telefoons werkt is niets prettiger dan een computer zoveel mogelijk werk laten doen. Hoe meer je kunt automatiseren zonder het overzicht te verliezen, des te beter. 
published: true
header: header-automator.jpg
category: webtech
tags: 
- slimmer werken
- podcast
- automation
---
Als je dagelijks met computers of mobiele telefoons werkt is niets prettiger dan een computer zoveel mogelijk werk laten doen. Hoe meer je kunt automatiseren zonder het overzicht te verliezen, des te beter. Want waarom zou je elke dag dezelfde taak op een website doen, als je computers dat voor je kunt laten doen? Daarom zijn er diensten als [If This Then That](https://ifttt.com), [Zapier](https://zapier.com) en natuurlijk [Olisto](https://olisto.com), waar ik 3 jaar heb gewerkt. Met deze tools kun je prima allerlei zaken automatiseren in en om je huis, in je zakelijk leven of gewoon voor de lol. 

Maar waar begin je met dat automatiseren? En kan er nog meer dan alleen bovengenoemde diensten? Dat is de vraag die Rose Orchard en David Sparks beantwoorden in hun podcast [Automators](https://www.relay.fm/automators/). Ik kende David al via [Macsparky](https://www.macsparky.com/) en zijn podcast Mac Power Users. [Rose](https://rosemaryorchard.com/) heb ik in het najaar in Nurnberg ontmoet bij de IndieWebCamp en zij vertelde me over hun podcast terwijl ze me wat slimme dingen liet zien die zelf automatiseert.

Door de laatste aflevering over [Automated Journaling](https://www.relay.fm/automators/14) ben ik weer op het spoor van Day One. De app waar ik [al eerder over schreef](/Voornemens/) en die niet bij me bleef hangen om zelf actief in te schrijven en te _journalen_. Maar het is w√©l een prima app om allerlei dingen die ik online doe automatisch in te laten lopen. Of het nu om foto's gaat, plaatsen waar ik ben geweest, tweets, bookmarks of andere zaken. Ik ben dit weer aan het herontdekken, samen met de tips van Rose uit de [laatste episode](https://www.relay.fm/automators/14). 

Als jij ook meer wilt opslaan wat je zoal dagelijks doet, je gebruikt voornamelijk Mac software en je bent niet bang om je handen vuil te maken aan wat automatisering? Check dan de Automators podcast en maak je leven weer net iets makkelijker.

Headerphoto: <a style="background-color:black;color:white;text-decoration:none;padding:4px 6px;font-family:-apple-system, BlinkMacSystemFont, &quot;San Francisco&quot;, &quot;Helvetica Neue&quot;, Helvetica, Ubuntu, Roboto, Noto, &quot;Segoe UI&quot;, Arial, sans-serif;font-size:12px;font-weight:bold;line-height:1.2;display:inline-block;border-radius:3px" href="https://unsplash.com/@randallbruder?utm_medium=referral&amp;utm_campaign=photographer-credit&amp;utm_content=creditBadge" target="_blank" rel="noopener noreferrer" title="Download free do whatever you want high-resolution photos from Randall Bruder"><span style="display:inline-block;padding:2px 3px"><svg xmlns="http://www.w3.org/2000/svg" style="height:12px;width:auto;position:relative;vertical-align:middle;top:-2px;fill:white" viewBox="0 0 32 32"><title>unsplash-logo</title><path d="M10 9V0h12v9H10zm12 5h10v18H0V14h10v9h12v-9z"></path></svg></span><span style="display:inline-block;padding:2px 3px">Randall Bruder</span></a>