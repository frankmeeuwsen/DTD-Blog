---
layout: post
title: De unconference rebooted?
date: 2018-05-13T202450CEST
excerpt: Door een simpele link op een ander blog duik ik het verleden in. En denk ik na over de toekomst. 
published: true
header: header-reboot8.jpg
---
Dit weekend kwam ik een paar blogposts tegen die me zo'n 10 - 15 jaar terug in de tijd brachten. Het begon met een bericht op de site van Peter Rukavina die in [een eigen artikel](https://ruk.ca/content/gdpr-and-personal-weblogs) linkt naar mijn serie over de GDPR en het indieweb. In een voetnoot meldt hij dat ik ooit een video heb gemaakt en gepost van zijn Pecha Kucha sessie op Reboot 8 in 2006. Ik moest even nadenken, gelukkig gaf zijn link naar [mijn video-archief](https://www.youtube.com/view_play_list?p=548A0D4120498725) bij Youtube al duidelijkheid. Ik was destijds inderdaad bij die conferentie in Kopenhagen, samen met collega's van Rhinofly, nu [Kaliber](https://kaliber.net). Een leuke terugblik naar het verleden, ik heb even wat video's gekeken en ging weer verder met de dag. 

Vanochtend las ik op het blog van Ton Zijlstra [over zijn verjaardagsfeest](https://www.zylstra.org/blog/2018/05/3893/) de avond er voor (gefeliciteerd nog Ton!) waar hij eveneens Reboot weer aanhaalt. Hij was een jaar eerder en zegt er over:

> A conference I first visited in 2005, which became a turning point in my professional life.

Ik kon me herinneren dat er meer Nederlanders in 2006 op Reboot waren. Ergens stond me bij dat Ton er in dat jaar ook was, maar ik wist het niet zeker. Ton en ik hebben een gezamenlijk verleden in de beginjaren van blogs in Nederland, hij organiseerde vaak Blogwalks waar ik eens aan het deelgenomen en we hadden veel contact over de technologische ontwikkelingen in de blogosphere zoals RSS. Zoals hij zelf zegt, we waren onderdeel van een soort Travelling Circus of Bloggerati, we waren op allerlei congressen, zoals Reboot, The Next Web en LeWeb. 
Maar de afgelopen jaren ben ik hem om allerlei redenen wat uit het oog verloren. Ik ben nog wel eens uitgenodigd voor zijn Birthday Unconferences, maar helaas kwam het er nooit van. Voor mij voelt het dat de tijd rijp is om de banden weer aan te halen. Niet in de laatste plaats omdat we weer aan de vooravond staan van nieuwe, disruptieve veranderingen op het web. 

## Unconference
Zijn opmerking over het feit dat Reboot een "turning point" was in zijn leven bleef in mijn hoofd rondspoken. Was Reboot toen echt zo magisch en bijzonder? Eerlijk gezegd kan ik me niet veel details van die conferentie herinneren. Wel weet ik dat het een bijzondere paar dagen waren, omdat Reboot in de vorm van een unconference was. Een [unconference](https://en.wikipedia.org/wiki/Unconference) was een populair congres-format in die jaren, waarbij de aanwezigen gezamenlijk het programma bepalen en zorgen voor de invulling. Dit in tegenstelling tot de vele congressen die volgepropt zijn met keynote sprekers, breakout sessies en workshops die veelal door een centrale organisatie worden ingevuld. 

In die jaren was ik op veel congressen en zag ik veel bijzondere sprekers en sessies, maar soms weet ik niet meer exact wie ik waar zag. Lang leven de blogarchieven, want met een paar klikken kon ik weer aller herbeleven van mijn bezoek aan Reboot 8 in 2006. Dankzij Webarchive.org kan ik het archief van Frank-ly weer teruglezen. Helaas heeft Kaliber besloten om dit archief niet meer online beschikbaar te stellen. Note to self, toch eens met Ronald over praten of we daar iets aan kunnen doen. Ik wil er wel een statische site van maken als archief voor nu en de toekomst. 

Maar dankzij de backup van Webarchive zijn nog flink wat artikelen terug te vinden, zelfs een [speciale Reboot-pagina](http://web.archive.org/web/20060614121950/http://www.frank-ly.nl:80/reboot/) die we destijds hebben gemaakt. Natuurlijk zijn de video's van de Pecha Kucha sessies nog op Youtube te vinden. Naar nu blijkt waren die illegaal, als ik [deze oude blogpost](http://web.archive.org/web/20060614122426/http://www.frank-ly.nl:80/index.cfm?entryID=13589) teruglees, het gebruik van de term Pecha Kucha en de organisatie van die avonden was aan behoorlijk strenge regels gebonden. Al doorklikken door de posts kom ik eveneens in het archief van Ton Zijlstra terecht waar [hij refereert](https://www.zylstra.org/blog/2006/06/reboot8_first_i/) aan een presentatie die ik heb gegeven op Reboot 8. Toen begon ik toch echt aan mezelf te twijfelen. Heb ik een presentatie gegeven op die unconference? Ik kon me er helemaal niets meer van herinneren, maar op Frank-ly lees ik mijn eigen blogpost terug [hoe ik er toe kwam](http://web.archive.org/web/20060929165737/http://www.frank-ly.nl/reboot/hoe-je-mee-kunt-doen-aan-reboot) om zelf een sessie over tijdmanagement te houden.

![<>](/images/gtd-reboot.jpg)

En mijn oud-collega's Jurgen en Nicoline [waren eveneens](http://web.archive.org/web/20060929165841/http://www.frank-ly.nl/reboot7) bij Reboot 7 een jaar eerder en in de Flickr-fotoboeken van Kaliber zie ik dat ze ook bij [Reboot 10](https://www.flickr.com/photos/rhinofly/sets/72157605926752487) zijn geweest. Gelukkig hebben we de [foto's van Reboot 8](https://www.flickr.com/photos/rhinofly/albums/72057594142945770) nog...

## Keukentafel-sessie
Zoals die dingen gaan. Door al de jaren heen was de magie van Reboot wat weggedrukt bij me. Nu ik die oude posts weer lees besef ik wat een bijzonder weekend het was. Het principe van de unconference hebben we later nog eens overgedaan bij Rhinofly, daar is toen onder andere de website Lifehacking uit voortgekomen. 

Morgenavond ben ik een van de deelnemers van een Keukentafel-sessie. Met een dozijn denkers en doeners uit de online wereld willen we eens verkennen wat de alternatieven zijn voor het heersende online model, waarbij centrale sites/silo's data van mensen (identiteit, netwerk, gedrag) gebruiken om omzet te behalen. Of dat nu een Indieweb gedachte is, nieuwere netwerken als Mastodon en Micro.blog of wellicht iets heel anders. 

Ik kan me nu zomaar voorstellen dat uit deze Keukentafelsessie een unconference model zal voortkomen om er met een grotere groep naar te zoeken en werk van te maken. Als het 15 jaar gelden kon op iets als Reboot of [BloggerCon](https://en.wikipedia.org/wiki/BloggerCon), waarom zou het nu niet nog eens kunnen?

Headerbeeld 
	<a style="background-color:black;color:white;text-decoration:none;padding:4px 6px;font-family:-apple-system, BlinkMacSystemFont, &quot;San Francisco&quot;, &quot;Helvetica Neue&quot;, Helvetica, Ubuntu, Roboto, Noto, &quot;Segoe UI&quot;, Arial, sans-serif;font-size:12px;font-weight:bold;line-height:1.2;display:inline-block;border-radius:3px;" href="https://www.flickr.com/photos/rhinofly/157794519/in/album-72057594142945770/" target="_blank" rel="noopener noreferrer" title=""><span style="display:inline-block;padding:2px 3px;"><svg xmlns="http://www.w3.org/2000/svg" style="height:12px;width:auto;position:relative;vertical-align:middle;top:-1px;fill:white;" viewBox="0 0 32 32"><title></title><path d="M20.8 18.1c0 2.7-2.2 4.8-4.8 4.8s-4.8-2.1-4.8-4.8c0-2.7 2.2-4.8 4.8-4.8 2.7.1 4.8 2.2 4.8 4.8zm11.2-7.4v14.9c0 2.3-1.9 4.3-4.3 4.3h-23.4c-2.4 0-4.3-1.9-4.3-4.3v-15c0-2.3 1.9-4.3 4.3-4.3h3.7l.8-2.3c.4-1.1 1.7-2 2.9-2h8.6c1.2 0 2.5.9 2.9 2l.8 2.4h3.7c2.4 0 4.3 1.9 4.3 4.3zm-8.6 7.5c0-4.1-3.3-7.5-7.5-7.5-4.1 0-7.5 3.4-7.5 7.5s3.3 7.5 7.5 7.5c4.2-.1 7.5-3.4 7.5-7.5z"></path></svg></span><span style="display:inline-block;padding:2px 3px;">Kaliber</span></a>
