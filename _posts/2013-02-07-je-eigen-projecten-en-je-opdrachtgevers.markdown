---
author: frankmeeuwsen
comments: true
date: 2013-02-07 20:33:14+00:00
layout: post
slug: je-eigen-projecten-en-je-opdrachtgevers
title: Je eigen projecten en je opdrachtgevers.
wordpress_id: 2885
tags:
- freelance
- gedachte
---

![contract](../images/uploadimages/contract-150x150.jpg)Vandaag begon ik met een nieuwe periode lesgeven. Dat betekent weer iets meer in een structuur werken, iets meer afspraken gedurende de week en vooral meer werk aan voorbereidingen, doorlezen, doorspreken met collega-docenten. Ik merk dat direct vandaag omdat de dag meteen voller voelt.

Midden op de dag had ik wel een prettig gesprek met [Marie Louise van Dorp](http://www.marielouisevandorp.nl/). Zij is vorig jaar zelfstandig ondernemer geworden en heeft nu het plan opgevat om elke week met iemand Â van gedachten te wisselen over dat zelfstandigen-bestaan. Die wisselwerking komt in haar blogserie [De Koffiefilter](http://www.marielouisevandorp.nl/blog/koffiefilter/). Ik zal daar binnenkort dus verschijnen. Het was een heel leuk gesprek met Marie Louise over allerlei onderwerpen. Van lesgeven tot strategische keuzes die je als ondernemer maakt tot het evenwicht tussen eigen projecten en opdrachtgevers. Over dat laatste maakte Marie Louise een mooie opmerking. Ik had er zo nog niet naar gekeken. Maar dat ga ik vanaf nu wel doen.

_**Behandel je eigen projecten alsof het opdrachtgevers zijn.**_

Logisch toch? Inkoppertje. Open deur. Maar wel weer even nodig om te horen en door te laten dringen.

Dus een korte blogpost vandaag. Ik heb werk te doen voor mijn opdrachtgevers :-)
