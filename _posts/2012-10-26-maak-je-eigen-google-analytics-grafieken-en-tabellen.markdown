---
author: frankmeeuwsen
comments: true
date: 2012-10-26 21:55:55+00:00
excerpt: Inzicht in het bezoek op de site is voor veel bloggers van wezenlijk belang.
  Wanneer komen de meeste bezoekers, waar komen ze vandaan, wat lezen en wanneer vertrekken
  ze? Met deze indicatoren kun je als schrijver je blog verder optimaliseren. Daarom
  een kleine ontdekking die ik gisteren deed rondom Google Analytics (GA). Met een
  paar stappen kun jij doen wat ik heb gedaan met Analytics en kijk je anders naar
  je statistieken.
layout: post
slug: maak-je-eigen-google-analytics-grafieken-en-tabellen
title: Maak je eigen Google Analytics grafieken en tabellen
wordpress_id: 2444
tags:
- google analytics
---

Inzicht in het bezoek op de site is voor veel bloggers van wezenlijk belang. Wanneer komen de meeste bezoekers, waar komen ze vandaan, wat lezen en wanneer vertrekken ze? Met deze indicatoren kun je als schrijver je blog verder optimaliseren. Nu moet je weten dat ik vaak vergeet naar mijn statistieken te kijken. Ik hou me er niet altijd mee bezig, terwijl ik er wellicht wel interessante informatie uit kan halen. Daarom deel ik hier een kleine ontdekking die ik gisteren deed rondom Google Analytics (GA). Met een paar stappen kun jij doen wat ik heb gedaan met Analytics en kijk je anders naar je statistieken.

<!-- more -->
Komende week verschijnt een nieuw e-book waar ik aan heb meege![](../images/uploadimages/Momentopname-27-10-12-0007-3-150x150.png)werkt. Het e-book [Lifehacking met Evernote](http://ebooks.lifehacking.nl/) geven we in eigen beheer uit en één van mijn taken is de site op orde krijgen. Daar horen natuurlijk statistieken bij. Omdat ik echt geen ervaring heb met ecommerce sites, ging ik op zoek hoe ik GA moest instellen om een optimaal resultaat te krijgen. Ik vond her en der wat interessante tips, maar het was een compleet ander onderwerp wat echt mijn aandacht trok.

Op het Youtube kanaal van het Google Analytics team staat [een 20 minuten durende video](http://www.youtube.com/watch?v=rL4N3qFyycg&feature=plcp) die uitlegt hoe je je eigen rapportages kunt maken in Google Drive en deze op een eigen site openbaar kunt publiceren. Ik heb vol verbazing zitten kijken en mee zitten klikken met de mogelijheden die in GA zitten en de integratie in Google Drive en Google Sites. Ik wist helemaal niet dat dit allemaal kon! Geweldig! Natuurlijk, het zijn niet de gelikte rapportages die je uit GA zelf haalt en de mogelijkheden zijn enigszins beperkt. Maar ik kan nu redelijk eenvoudig een live overzicht publiceren van de meest populaire pagina's op deze site in de afgelopen 28 dagen. Het zou mogelijk moeten zijn om de statistieken in deze blogpost te publiceren, maar dat werkt niet helemaal naar behoren. Beta he...
Maar met Google Sites maak je razendsnel een pagina waarin je allerlei statistieken kunt delen met de buitenwereld. [Zie hier](https://sites.google.com/a/incredibleadventure.nl/lifehacking-dashboard/) voor wat statistieken van deze site.

Mooi toch? Als je bezig bent met Google Analytics en je wilt anderen inzicht geven in de statistieken zonder iedereen individueel toegang te moeten geven, dan kun je met Google Drive, Google Sites en de [Developers Guide](https://developers.google.com/analytics/devguides/reporting/core/dimsmets) een heel eind komen!


