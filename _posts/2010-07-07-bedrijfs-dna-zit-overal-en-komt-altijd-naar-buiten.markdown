---
author: frankmeeuwsen
comments: true
date: 2010-07-07 07:14:53+00:00
layout: post
slug: bedrijfs-dna-zit-overal-en-komt-altijd-naar-buiten
title: Bedrijfs DNA zit overal en komt altijd naar buiten
wordpress_id: 979
tags:
- amazon
- DNA
- kluwer
- woot
---

Twee berichten die ik vlak na elkaar las en die maar al te duidelijk maken hoe belangrijk het is voor bedrijven om het juiste DNA zowel intern als extern te hebben.

Op Het Nieuwe Werken blog - [Hup Holland Hup, of wordt het de samenvatting?](http://hetnieuwewerkenblog.nl/hup-holland-hup-wordt-het-een-samenvatting/)
"Zo melde bijvoorbeeld Kluwer voor de eerste wedstrijd van Oranje op [hunÂ   intranet](http://www.villamedia.nl/NIEUWS/BERICHT/KLUWER-NIET-ORANJEGEZIND/) dat deze dag gewoon een reguliere werkdag betrof. In  overleg konden medewerkers wel verlofuren opnemen, maar er zou geen  groot scherm of andere maatregelen worden getroffen en 'als een  medewerker via een videostream opvallend en afwijkend netwerkgebruik zou  vertonen, dan werd dit gerapporteerd aan het verantwoordelijke  KMT-lid'." [...] "wat mij verbaast is dat een kennisintensieve organisatie als Kluwer  zo'n, in mijn ogen, 'oude' communicatie- & managementstijl naleeft.  Kluwer, de brengers van ['Over Het Nieuwe  Werken portal'](http://overhetnieuwewerken.nl/) & [Het  Nieuwe Werken congres](http://www.or-informatie.nl/?subject=news&id=1459), stuurt tijdens het WK op aanwezigheid en  niet op output."

Op Techcrunch.com - [Woot To The AP: nice story about our sale - you now owe us $17,50](http://techcrunch.com/2010/07/06/woot-ap/)

"Woot noticed that the AP covered the story of their sale five days ago.  But in doing so, they also noticed that the AP used a number of quotes  from CEO Matt Rutledge's [blog post](http://www.woot.com/Blog/ViewEntry.aspx?Id=13390) about the sale. According to the AP's own [ridiculous rules](http://nielsenhayden.com/makinglight/archives/010341.html) for using quotations, Woot figures that the AP [owes them](http://license.icopyright.net/rights/offer.act?inprocess=t&sid=36&tag=3.5721%3Ficx_id%3DD90VCFA01&urs=WEBPAGE&urt=http://hosted.ap.org/dynamic/stories/A/APNEWSALERT%3FSITE%253DAP%2526SECTION%253DHOME%2526TEMPLATE%253DDEFAULT%2526CTIME%253D2008-05-29-11-08-34) $17.50." [...] "Woot is letting the AP skip out on the money they owe if they simply buy  a couple of the featured products today on Woot."

Twee voorbeelden die ver van elkaar liggen. En over regels op de werkvloer aangaande het kijken van voetbalwedstrijden, de andere een reactie op publiciteit rondom een grote overname door Amazon. Maar ze laten beiden zien hoe het DNA van een bedrijf, een merk, doorsijpelt in de online informatievoorziening. Kluwer is een grote organisatie en zoals in het artikel genoemd, vaandeldragers van nieuwe manieren van werken en ondernemen. Maar intern is die werkwijze nog lang niet overal ingevoerd of geaccepteerd, zo maak ik op uit het artikel. Een typisch geval van _Eating your own dogfood_ waar we bij Rhinofly veel gebruik van maakten. We wilden en konden pas nieuwe ontwikkelingen, diensten en producten aan onze opdrachtgevers aanbevelen en verkopen als we ze zelf eerst hadden geprobeerd en getest. Dat klinkt logisch, maar waarschijnlijk valt het nog vies tegen bij veel bedrijven. Kluwer laat zien dat het eigen DNA rondom digitale communicatie en nieuwe werkvormen nog niet helemaal in lijn is met wat ze extern uitstralen. Ergens gaat dat een keer goed botsen. Woot is het andere uiterste. De laatste weken zijn ze in de tech-scene behoorlijk in het nieuws omdat ze door Amazon zijn overgenomen. Dat laten ze op geheel eigen wijze weten met [een interne memo](http://techcrunch.com/2010/06/30/woot-amazon/) die naar buiten is gekomen en [een video met een rappende speelgoedaap](http://www.youtube.com/watch?v=bnCHCcveteA) die het goede nieuws brengt. Maar zelfs na een overname die ze 110 miljoen dollar oplevert maken ze nog pret over 17,50 dollar omdat het persbureau AP ridicule regels oplegt voor nieuwsbloggers aangaande quotes. Woot laat zien dat ze tot in de haarvaten van het bedrijf een instelling, een _attitude_ hebben die ze altijd zullen uitdragen. Dat zal op de lange termijn goed blijven gaan, mits leiding en management deze _attitude_ blijven ondersteunen en voeden!

Hoe je het wendt of keert, door de verbondenheid van het web zijn interne en externe DNA aan elkaar verbonden en meer dan ooit transparant voor de buitenwereld.
