---
author: frankmeeuwsen
comments: true
date: 2010-05-14 10:16:25+00:00
layout: post
slug: de-bloghelden-promotiemachine-komt-op-gang
title: De Bloghelden promotiemachine komt op gang...
wordpress_id: 841
tags:
- bloghelden
- pressdoc
- promotie
---

Zojuist krijg ik het bericht dat het persbericht voor [Bloghelden](http://www.bloghelden.nl) live is gegaan. Mooi nieuws natuurlijk. Zeker omdat [het persbericht](http://pressdoc.com/p/0001vj) in Pressdoc is gemaakt en de informatie op deze manier heel makkelijk is te delen op allerlei kanalen. Bekijk de perspagina eens zie welke vormen van promotie we aanbieden: Niet alleen een lange tekst, maar ook paragrafen, een 140-karakter versie voor Twitter, beeldmateriaal en de preview-PDF. Alles handig op n pagina voor verschillende journalisten en verschillende media. Het leuke is dat ik via Ubervu ook kan zien hoe dit persbericht zich verspreid en hoe het wordt geretweet en rondgaat. Leuke bij-effecten die we in het begin van blogosfeer niet hadden! Na de klik [het volledige persbericht](http://pressdoc.com/p/0001vj) over de zeven (!) versies van het boek

<!-- more -->


## Prachtig naslagwerk van de blogosfeer in Nederland & België


**Bloghelden van Frank Meeuwsen verschijnt deze maand**

Weblogs zijn vandaag de dag een redelijk niet meer weg te denken fenomeen in Nederland. Veel sites hebben een eigen weblog of nemen kenmerken van een weblog over. Maar hoe is het eigenlijk allemaal begonnen? Wie waren de eerste bloggers in Nederland en waarom schreven ze pagina na pagina vol met links naar rare, cre­atieve en vernieuwende pagina's op internet?

Bloghelden beschrijft en viert de geschiedenis van meer dan tien jaar webloggen in Nederland. Aan de hand van interviews en persoonlijke herinneringen wordt een beeld geschetst van een groep pioniers die het medialandschap in Nederland een welkome impuls gaven.

_**Bloghelden is een illustratieve bloemlezing van de Nederlandse blogosfeer. **_

Interessant voor journalisten, mediawetenschappers, communicatieve en mediaopleidingen en iedereen met een affiniteit voor digitale media.

Bloghelden zal in zeven smaken uitkomen:



	
  1. Bijzonder vormgegeven fullcolourpaperback

	
  2. E-book (ePub) met aanklikbare links

	
  3. Extra hoofdstuk voor het e-book (ePub)

	
  4. Gratis verkrijgbare TXT-versie van het boek

	
  5. Bloghelden-widget om te testen of jij een blogheld bent

	
  6. Bloghelden-wiki op [http://wiki.bloghelden.nl/](http://wiki.bloghelden.nl/) (die ook verder gaat waar het boek eindigt)

	
  7. Frank Meeuwsen als spreker over de blogosfeer en andere digitale media


Alvast een voorproefje van het boek: [http://issuu.com/awbruna/docs/bloghelden](http://issuu.com/awbruna/docs/bloghelden)

Frank Meeuwsen (1973) heeft de start en de opkomst van de Nederlandse blogosfeer van dichtbij meegemaakt. Met Frank-ly, de corporate blog van Rhinofly waar hij tot 2009 Brand Director was, startte hij in 2002 de eerste bureaublog van Nederland. Daarnaast was Frank van 2003 tot 2008 actief als voorzitter van de stichting Dutch Bloggies en redacteur van About:blank, het online magazine over de Nederlandse weblogscene. Sinds 2007 is hij actief op de we­blog Lifehacking.nl. Met zijn eigen bureau The Incredible Adventure starts here… (www.incredibleadventure.nl), advi­seert hij op het gebied van digitale communicatie en online strategieën. Frank Meeuwsen is beschikbaar voor interviews.
