---
author: frankmeeuwsen
comments: true
date: 2010-02-10 18:24:27+00:00
layout: post
slug: haagse-zzp-ers-komt-kijken
title: Haagse ZZP-ers, komt kijken!
wordpress_id: 562
tags:
- Igluu
- opening
- S2M
- seats2meet
- zzp
---

[![](../images/uploadimages/image002-e1265826098530.png)](../images/uploadimages/image002.png)

Ik ben fan van flexibele en open werkplekken. Daarom zit ik soms nog bij [Seats2meet](http://www.seats2meet.com), maar steeds vaker bij [Igluu](http://www.igluu.nl). Twee werkplekconcepten die voor mij complementair zijn. S2M voor het wat informelere en minder geconcentreerde werk, Igluu voor zakelijke afspraken en gefocust werken op klussen. Beide concepten zijn aan het uitbreiden in diverse steden. Igluu opent volgende week donderdag 18 februari een nieuwe vestiging aan het [Louis Couperusplein](http://maps.google.com/maps?om=0&iwloc=addr&f=q&ll=52.0849575%2C4.3094166&hl=en&z=15&ie=UTF8) te Den Haag.  Als ik de uitnodiging moet geloven (en dat doe ik) is het op de 5e verdieping van een historisch pand in het centrum van Den Haag. Met meer dan 35 moderne werkplekken, gecombineerd met luxe vergader- en lounge ruimten en twee dakterrassen en prachtig uitzicht op de Haagse binnenstad. Ik ben aanwezig op de opening en geef daar gevraagd en ongevraagd advies over social media op de Adviesmarkt. Maar er zijn meer adviseurs over o.a. het vinden van investeerders, fiscale zaken en geïntegreerde communicatie. Daarnaast zijn er workshops en kun je meedoen aan het Haags Dictee. Je kunt je nog opgeven voor de opening via [de speciale website](http://www.igluu.nl/opening). Dus alle Haagse ZZP-ers en kenniswerkers, komt borrelen!
