---
author: frankmeeuwsen
comments: true
date: 2013-11-09 14:11:58+00:00
layout: post
slug: de-incredible-leesmap-45
title: 'De Incredible Leesmap #45'
wordpress_id: 3691
series:
- Weekendleesvoer
tags:
- leesvoer
---

![shutterstock_69043618](../images/uploadimages/shutterstock_69043618-150x150.jpg)Langzaam maar zeker verandert mijn eigen leesgedrag, mede door deze leesmap. Ik zoek zelf steeds vaker andere bloggers en bronnen met een eigen leesmap en kijk wat ik daar voor interessante nieuwe bronnen en artikelen kan vinden. In deze editie een kleine bloemlezing wat ik elders vond. Technicolor Einstein, wachtwoorden en volle zalen trekken. Veel leesplezier!

Mochten Bob Ross en Slash ooit een liefdeskind hebben geadopteerd, dan zou het iemand zijn als Glen Weisgerber. In [deze videos](http://laughingsquid.com/amazing-hand-lettering-demos-by-master-pinstriper-glen-weisgerber/) zie je hoe hij met de hand een aantal waanzinnige beletteringen laat zien. Een fraai ambacht wat je vaak tegenkomt op _custom hotrods_ en _hamburgertenten_. Het handwerk zie je terug in de details. Je ziet dat het niet door een computer is gemaakt en geprint. Kleine imperfecties geven het de waarde.

http://www.youtube.com/watch?v=F4165Pp8uns

Kijk maar eens rond of je meer van deze handgeschreven belettering tegenkomt. Tenminste…als je niet naar smartphone staart op straat. Waarom doen we dat eigenlijk? Loic Lemeur [geeft 6 kenmerken en 3 oplossingen](http://www.linkedin.com/today/post/article/20131102175726-32720-why-are-we-checking-our-smartphones-150x-a-day) om minder een mobiele malloot te zijn op straat

Het artikel [“Chrome’s insane password security strategy”](http://blog.elliottkember.com/chromes-insane-password-security-strategy) geeft je nog meer reden om een aparte wachtwoordmanager te gebruiken en geen wachtwoorden in je browser op te slaan.

Als Glen Weisberger met de hand prachtige belettering maakt die teruggrijpt naar het verleden, dan is het andersom net zo goed mogelijk. Bij het zien van zwart-wit foto’s vraag ik me wel eens af hoe de kleuren in die tijd waren. Hoe het uitzicht in een dorp is. In [een serie bewerkte foto’s ](http://twentytwowords.com/2013/11/06/realistically-colorized-historical-photos-make-the-past-seem-incredibly-real-36-pictures/) zie je Albert Einstein ineens in kleur. Of oude Japanse boogschieters. Een vervreemdend maar tegelijk vertrouwd gevoel. De wereld is altijd al in kleur geweest.

Marcel van Driel is een kinderboekenschrijver die de wereld kleur geeft. Dat niet iedereen dat altijd op tijd ziet, lees je in in zijn blogpost [“Nee, jij trekt volle zalen!”](http://www.waanzinnigeplannen.nl/nee-jij-trekt-volle-zalen/). Een herkenbaar fenomeen. Waarom is de ene keer een zaal heel enthousiast over je verhaal maar een dag later is de stemming omgeslagen.

Meer leesvoer vind je gedurende de week op mijn [Pinboard-pagina](https://pinboard.in/u:frankmeeuwsen). Slimme wachtwoordstrategieën, letterschilderingen en andere leestips zijn meer dan welkom in de reacties of via [frank@incredibleadventure.nl](mailto:frank@incredibleadventure.nl).
