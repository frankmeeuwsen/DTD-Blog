---
layout: post
title: Tijdelijke switch naar Apple Music
date: 2018-07-09 09:47:55 +2h
excerpt: 
published: true
header: echochamber.jpg
category: random
---
Nieuws: ['Apple Music is Spotify in de VS al voorbij'](https://www.bright.nl/nieuws/artikel/4275231/apple-music-spotify-gebruikers-muziekdiensten)

Ik heb al jaren een abonnement op Spotify en zoals zo veel goede diensten _it just works_. Echter, ik ben al langere tijd erg benieuwd naar de Beats 1 Radio Shows op [Apple Music](https://www.apple.com/music/) en dan specifiek The Echo Chamber met Mike D. De hiphop-legende (Beastie Boys!) heeft elke week een [exclusieve radioshow](https://www.rollingstone.com/music/music-news/beastie-boys-mike-d-on-beats-1-radio-show-licensed-to-ill-at-30-153612/) met nieuwe muziek en interviews. Daarom heb ik vandaag een proefmaand genomen op Apple Music. Eens zien hoe dat bevalt. Niet alleen de radioshows, maar eveneens de andere curatoren die playlists maken en natuurlijk de koppeling met mijn eigen muziekbibliotheek. Na een paar uur kan ik al zeggen, het valt niet tegen. The Echo Chamber is een waanzinnige show met te gekke muziek en de eerste gecureerde playlists vallen helemaal niet tegen! 