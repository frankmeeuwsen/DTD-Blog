---
layout: page
title: Privacy en van die dingen
permalink: /privacy/
---
Het moest er dan toch een keer van komen. Een heuze privacy statement op deez' blog. Want ja. GDPR en van die dingen. De reguliere lezer weet inmiddels al wel hoe het zit hier maar voor de volledigheid zet ik het allemaal nog eens op een rij. Je zou anders zomaar inene de GDPR-politie voor de deur hebben: "Zo meneertje! Wat zijn wij aan het doen op dat vermalijde Internet met uw eigen site?" Je zou er van de weeromstuit je site van offline halen. U wilt duidelijkheid over uw privacy en recht op data-inzage op deze site? Daar gaan we.

## Wat is dit?
Deze privacy verklaring is opgesteld door Frank Meeuwsen, enig eigenaar, Functionaris Gegevensbescherming, CEO, CMO, CTO en Chef Repro van de internetwebsite Digging the Digital te vinden op de Uniforme Resource Locator http://diggingthedigital.com/. Contact email: frank@incredibleadventure.nl.

Deze privacy policy is alleen opgesteld voor de site http://diggingthedigital.com/. Voor de duidelijkheid, ik doe sowieso niets geks met de data die hier wordt verzameld. Sterker nog, *I don't care who you are*. Ik vind het tof dat je mijn artikelen leest, dat je er iets van vindt (daarover later meer) maar ik heb geen reden om iets met je data te doen, voorzover ik die al heb. Voor de werking van de site maak ik wel gebruik van diensten  die enige data opslaan en/of weergeven. 

## Vrijstelling
Zoals ik de GDPR nu interpreteer, ben ik vrijgesteld om me hier strikt aan te houden en wel om de volgende redenen:

* In [artikel 2](http://www.privacy-regulation.eu/nl/artikel-2-materieel-toepassingsgebied-EU-AVG.htm) lees je: "Deze verordening is niet van toepassing op de verwerking van persoonsgegevens...door een natuurlijke persoon bij de uitoefening van een zuiver persoonlijke of huishoudelijke activiteit". Alle persoonsgegevens worden verwerkt voor een puur persoonlijke activiteit. De persoonsgegevens worden niet opgeslagen om er op later moment een commercieel gewin aan te behalen.
* [Artikel 9.2e](http://www.privacy-regulation.eu/nl/artikel-9-verwerking-van-bijzondere-categorieen-van-persoonsgegevens-EU-AVG.htm) geeft aan dat de data is vrijgesteld als "de verwerking betrekking heeft op persoonsgegevens die kennelijk door de betrokkene openbaar zijn gemaakt." Zoals ik dit artikel lees: Bijvoorbeeld via een sociaal netwerk als Twitter
* [Grond 18](http://www.privacy-regulation.eu/nl/r18.htm) meldt: "Deze verordening is niet van toepassing op de verwerking van persoonsgegevens door een natuurlijke persoon in het kader van een louter persoonlijke of huishoudelijke activiteit die als zodanig geen enkel verband houdt met een beroeps- of handelsactiviteit." Dit blog heeft geen commercieel oogpunt en is bedoeld als persoonlijk archief.

Desalniettemin vind ik het geen slecht idee om meer duidelijkheid en transparantie te geven wat ik op mijn site opsla en met welke reden. Daarom dit privacy statement.


## Welke persoonsgegevens verzamelt mijn site
Als je deze site bezoekt, wordt automatisch technische data verzameld door de webserver. Denk aan je IP-adres. Als je een reactie op deze site geeft, kan deze worden weergegeven op de site. Hiervoor maak ik gebruik van webmentions en laat ik alleen publiek beschikbare informatie zien die door je zelf online is gezet. Soms laat ik iets zien van andere sites als Youtube en Spotify. Zij kunnen eveneens data van bezoekers _tracken_. 

### Statistieken
Omdat ik wil weten hoe mijn site wordt bezocht en welke pagina's worden bezocht vanaf welke andere site, hou ik statistieken bij. Hiervoor gebruik ik de open source software Matomo. Deze software draait op mijn eigen domein op een eigen server, in tegenstelling tot andere (populaire) statistiekensoftware die bij een andere partij in beheer is. Om de software te laten werken draait er een script op deze site die een cookie zet op jouw computer of telefoon. De informatie die hiermee wordt verkregen, wordt verwerkt door Matomo. In de software heb ik de volgende maatregelen getroffen om de data zo anoniem mogelijk te maken zonder verlies aan functionaliteit

* IP anonimisatie. De laatste 2 bytes van je IP adres worden geanonimiseerd. Ik zie dus niet het IP adres 123.456.78.90, maar 123.456.xxx.xxx
* Bezoekersdata ouder dan 180 dagen wordt automatisch verwijderd. Tevens hou ik hier geen archieven of copieen van bij. 
* Ik respecteer je [Do Not Track](https://www.eff.org/issues/do-not-track) keuze in je browser. 


### Webmentions: reacties op artikelen
Op dit blog zul je geen reactieformulier vinden. Je kunt er namelijk geen directe reacties geven. Dat is voor mij weer een extra plek met persoonlijke gegevens die ik moet onderhouden, beveiligen en GDPR-compliant moet maken. Gedoe. 
Je kunt hier wel reageren met *[webmentions](/webmentions/)*. Als jij op je eigen blog een reactie achterlaat waarin je het webadres van een artikel van me noemt, dan verschijnt onder het artikel een verwijzing naar jouw artikel. Als je vanaf je eigen site een webmention naar mijn site stuurt, onderneem je zelf expliciet de actie om metadata te delen met me. Deze metadata gebruik ik om je webmention weer te geven. Op dit moment bestaat dat uit:

* Je naam of alias
* Je avatar, voor zover ingesteld op je site
* De URL van je site en de specifieke URL naar je reactie
* De inhoud van je reactie

Het is op dit moment nog niet mogelijk om een geplaatste webmention te verwijderen of aan te passen. Als je dit wel graag wenst, neem contact op met me, dan zoeken we een oplossing.

## Webmentions en backfeed
Ik maak gebruik van [Bridgy](https://brid.gy/) die reacties op Twitter, Micro.blog en andere sociale netwerken monitort voor me. Deze worden doorgestuurd naar de [Webmentions Endpoint](https://webmention.herokuapp.com/), waar alle webmentions worden verzameld en uiteindelijk weergegeven op mijn site. Hierbij wordt alleen publieke informatie verzameld, opgeslagen en weergegeven die door de oorspronkelijke auteur zelf zijn geplaatst:

* Je naam of alias
* Je avatar, voor zover ingesteld op je site
* De URL van je site en de specifieke URL naar je reactie
* De inhoud van je reactie

Je avatar wordt niet bij mij opgeslagen, ik gebruik de avatar die je op Twitter hebt ingesteld. Je naam en tekst wordt eveneens bij jouw bron gehaald. Mijn webmentions tonen alleen publieke informatie die door jou zelf publiek zijn gemaakt. Op dit moment is het nog niet mogelijk om individuele webmentions te verwijderen bij een artikel. Als je dit wel graag wenst, neem contact op met me, dan zoeken we een oplossing.


### Met wie deel ik de data die op deze site wordt verzameld?
Met niemand.

### Hoe beveilig ik deze website?
De site-hosting is in handen van Github en hun Github Pages. Via een Github repository heb ik toegang tot deze site. De repository is publiek toegankelijk en iedereen kan wijzigingen voorstellen in de code. Echter ik ben de enige die toegang heeft om bestanden toe te voegen of te wijzigen op de site zelf. In de Github Repository is geen data aanwezig van site-bezoekers. 
De administratieve toegang tot mijn Github repository is beveiligd met een sterk wachtwoord en een beveiligde SSH key die alleen op mijn persoonlijke computer en smartphone aanwezig zijn. 

### Inzagerecht en datalekken
Je hebt het recht om inzicht, correctie en verwijdering van jouw gegevens op te vragen. Aangezien dit alleen gebeurt via de Matomo software, kun je via onderstaand formulier je huidige browser uitsluiten van cookies die van deze site komen. Wil je inzicht in je data, neem contact met me op, dan gaan we op zoek naar een oplossing. Neem eveneens contact met me op als je het idee hebt dat er een datalek op deze site is. 

### Opt-out

Wil je dat deze site geen data van je bijhoudt en wil je anoniem hier lekker rondklikken? Dat is prima! Hieronder zie je als het goed is een mogelijkheid om jouw bezoek uit te sluiten en je niet te volgen door middel van een cookie. Zie je hieronder een tekst in de trant van "You are not being tracked since your browser is reporting that you do not want to.", dan is alles al geregeld en trackt de Matomo software je niet. Good bot!

<iframe style="border: 0; height: 200px; width: 600px;" src="https://stats.diggingthedigital.com/index.php?module=CoreAdminHome&action=optOut&language=en&backgroundColor=&fontColor=&fontSize=14px&fontFamily=roboto"></iframe>

## Eindgedachte

Ik geloof in de onderliggende principes en visie van de GDPR. De rechten van de online burger moeten beter worden beschermd, waarbij ik het standpunt inneem voor een open en inclusief internet. Zoals ik met mijn site stappen neem om meer controle te hebben over mijn online identiteit buiten de silo's en gesloten netwerken van private bedrijven met eigen wetten en interne regelgeving. Het is eenieders goed recht om zich volledig onder te dompelen in de commercieel gedreven data-surveillance van deze netwerken in ruil voor een goede bereikbaarheid voor vrienden, familie, collega's en bedrijven. Net zo goed als het ieders recht is om zich hier meer en meer aan te onttrekken zonder verlies van je online identiteit. Deze site is een publieke ontdekkingstocht naar dat recht, zonder winstoogmerk en zonder commerciÃ«le inmenging van bedrijven en organisaties. 
