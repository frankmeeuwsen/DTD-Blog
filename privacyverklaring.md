---
layout: page
title: Privacy en van die dingen
permalink: /privacy/
---
Het moest er dan toch een keer van komen. Een heuze privacy statement op deez' blog. Want ja. GDPR en van die dingen. De reguliere lezer weet inmiddels al wel hoe het zit hier maar voor de volledigheid zet ik het allemaal nog eens op een rij. Je zou anders zomaar inene de GDPR-politie voor de deur hebben: "Zo meneertje! Wat zijn wij aan het doen op dat vermalijde Internet met uw eigen site?" Je zou er van de weeromstuit je site van offline halen. U wilt duidelijkheid over uw privacy en recht op data-inzage op deze site? Daar gaan we.

Deze privacy verklaring is opgesteld door Frank Meeuwsen, enig eigenaar, Functionaris Gegevensbescherming, CEO, CMO, CTO en Chef Repro van de internetwebsite Digging the Digital te vinden op de Uniforme Resource Locator http://diggingthedigital.com/. 

Deze privacy policy is alleen opgesteld voor de site http://diggingthedigital.com/. Voor de duidelijkheid, ik doe sowieso niets geks met de data die hier wordt verzameld. Sterker nog, *I could not care less*. Ik vind het tof dat je mijn artikelen leest, dat je er iets van vindt (daarover later meer) maar ik heb geen reden om iets met je data te doen, voorzover ik die al heb. Voor de werking van de site maak ik wel gebruik van een dienst die enige data opslaat. 


## Statistieken
Omdat ik wil weten hoe mijn site wordt bezocht en welke pagina's worden bezocht vanaf welke andere site, hou ik statistieken bij. Hiervoor gebruik ik de open source software Matomo. Deze software draait op mijn eigen domein op een eigen server, in tegenstelling tot andere (populaire) statistiekensoftware die bij een andere partij in beheer is. Om de software te laten werken draait er een script op deze site die een cookie zet op jouw computer of telefoon. De informatie die hiermee wordt verkregen, wordt verwerkt door Matomo. In de software heb ik de volgende maatregelen getroffen om de data zo anoniem mogelijk te maken zonder verlies aan functionaliteit

* IP anonimisatie. De laatste 2 bytes van je IP adres worden geanonimiseerd. Ik zie dus niet het IP adres 192.168.100.42, maar 192.168.xxx.xxx
* Bezoekersdata ouder dan 180 dagen wordt automatisch verwijderd. Tevens hou ik hier geen archieven of copieen van bij. 
* Ik respecteer je [Do Not Track](https://www.eff.org/issues/do-not-track) keuze in je browser. 

## Opt-out

Wil je dat deze site geen data van je bijhoudt en wil je anoniem hier lekker rondklikken? Dat is prima! Hieronder zie je als het goed is een mogelijkheid om jouw bezoek uit te sluiten en je niet te volgen door middel van een cookie. Zie je hieronder een tekst in de trant van "You are not being tracked since your browser is reporting that you do not want to.", dan is alles al geregeld en trackt de Matomo software je niet. Good bot!

<iframe style="border: 0; height: 200px; width: 600px;" src="https://stats.diggingthedigital.com/index.php?module=CoreAdminHome&action=optOut&language=en&backgroundColor=&fontColor=&fontSize=14px&fontFamily=roboto"></iframe>

## Reacties op artikelen
Op dit blog zul je geen reactieformulier vinden. Je kunt er namelijk geen directe reacties geven. Dat is voor mij weer een extra plek met persoonlijke gegevens die ik moet onderhouden, beveiligen en GDPR-compliant moet maken. Gedoe. 
Je kunt hier wel reageren met webmentions. Als jij op je eigen blog of op Twitter een reactie achterlaat waarin je het webadres van een artikel van me noemt, dan verschijnt onder het artikel een verwijzing naar jouw artikel of tweet. Je avatar wordt niet bij mij opgeslagen, ik gebruik de avatar die je op Twitter hebt ingesteld. Je naam en tekst wordt eveneens bij jouw bron gehaald. Op dit moment is het nog niet mogelijk om individuele webmentions te verwijderen bij een artikel. 

Wat betreft de GDPR, zoals ik het nu interpreteer, ben ik vrijgesteld om me aan de GDPR te houden en wel om de volgende redenen:

* In [artikel 2](http://www.privacy-regulation.eu/nl/artikel-2-materieel-toepassingsgebied-EU-AVG.htm) lees je: "Deze verordening is niet van toepassing op de verwerking van persoonsgegevens...door een natuurlijke persoon bij de uitoefening van een zuiver persoonlijke of huishoudelijke activiteit". 
* [Artikel 9.2e](http://www.privacy-regulation.eu/nl/artikel-9-verwerking-van-bijzondere-categorieen-van-persoonsgegevens-EU-AVG.htm) geeft aan dat de data is vrijgesteld als "de verwerking betrekking heeft op persoonsgegevens die kennelijk door de betrokkene openbaar zijn gemaakt." (Zoals ik dat lees: via een sociaal netwerk als Twitter)
* [Grond 18](http://www.privacy-regulation.eu/nl/r18.htm) meldt: "Deze verordening is niet van toepassing op de verwerking van persoonsgegevens door een natuurlijke persoon in het kader van een louter persoonlijke of huishoudelijke activiteit die als zodanig geen enkel verband houdt met een beroeps- of handelsactiviteit." 

Desalniettemin vind ik het geen slecht idee om meer duidelijkheid en transparantie te geven wat ik op mijn site opsla en met welke reden. Daarom dit privacy statement.



## Inzagerecht
Zoals al gemeld, je hebt het recht om inzicht, correctie en verwijdering van jouw gegevens op te vragen. Aangezien dit alleen gebeurt via de Matomo software, kun je via bovengeplaatste formulier je huidige browser uitsluiten van cookies die van deze site komen. Wil je inzicht in je data, neem contact met me op, dan gaan we op zoek naar een oplossing. 